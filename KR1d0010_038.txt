# -*- mode: mandoku-view -*-
#+TITLE: 周禮訂義
#+DATE: 2015-09-23 09:37:26
#+PROPERTY: JUAN 38
<pb:KR1d0010_WYG_038-1a>¶
欽定四庫全書¶
　周禮訂義卷三十八　　　宋　王與之　撰¶
春官宗伯下¶
大司樂中大夫二人樂師下大夫四人上士八人下士¶
十有六人府四人史八人胥八人徒八十人¶
　鄭康成曰大司樂樂官之長○王氏詳説曰周禮雖¶
　出於武帝之世大司樂一章已傳於孝文之時孝文¶
　時得魏文侯好古樂之人竇公獻其書乃今之大宗¶
<pb:KR1d0010_WYG_038-1b>¶
　伯之大司樂章若夫記有樂記樂之傳也非經也樂¶
　記作於漢武帝時河間獻王與諸儒共採周官及諸¶
　子言樂事者是也¶
　薛平仲曰司樂則總其樂之大者樂師則總其樂之¶
　小者自其大者言之由律同聲音六舞之合足以黙¶
　交於𨼆顯之間非探索於樂理之至者不能也則司¶
　樂之官可不以中大夫居之乎自其小者言之由步¶
　武疾徐之儀足以致養其和平之徳非研窮於樂之¶
<pb:KR1d0010_WYG_038-2a>¶
　微者不能也則樂師之官可不以下大夫居之乎彼¶
　胥也者隨事之小大而致察焉然上下相承而不容¶
　缺則又二官所以繼於後也○陳及之曰大司樂之¶
　官今之國子監祭酒而其下樂師大胥小胥今之司¶
　業博士¶
掌成均之灋以治建國之學政而合國之子弟焉¶
　鄭鍔曰周人立五學中曰辟雍環之以水水南為成¶
　均水北為上庠東為東序西為瞽宗學禮者就瞽宗¶
<pb:KR1d0010_WYG_038-2b>¶
　學書者就上庠學舞干戈羽籥者就東序學樂徳樂¶
　語樂舞者就成均惟天子承師問道及養老更之類¶
　乃就辟雍(○陳氏曰辟明也雍和也所以/明和天下明之以法和之以道)故大戴禮¶
　有帝入東學南學西學北學太學之文葢周人立四¶
　代之學禮記云於成均以及取爵於上尊又云瞽宗¶
　商學也(○崔氏曰宗尊也瞽無見之稱譬童蒙無有/所識為瞽蒙之尊又瞽宗者樂官教國子弟)¶
　(樂訓道童蒙故因焉為學名/陳氏曰以樂祖在  曰瞽宗)○然上庠下庠虞也東¶
　序西序夏也(○陳氏曰以/習射事曰序)左學右學商也(○陳氏曰/居右曰右)¶
<pb:KR1d0010_WYG_038-3a>¶
　(學/)東膠虞庠周也(○陳氏曰以/糾徳行曰膠)不見成均為何代之¶
　學獨董仲舒謂五帝學康成從之他無所見或者以¶
　成均為辟雍豈其然歟名曰成均者葢徳不能無虧¶
　性不能皆平樂之為教所以成之均之(○陳氏曰成/其虧均其過)¶
　(不及○易氏曰成其行之虧均其習之偏五帝即此/名學成周因之以為教國子弟之法有虞之世命后)¶
　(䕫典樂教胄子直而温寛而栗剛而無虐簡而無傲/即所以為成均之義詩言志歌永言聲依永律和聲)¶
　(即所以為成均之教今大司樂言掌成均之法則於/規矩之中寓性命之理是乃所以勉其為成均者又)¶
　(言治建國之學政於防檢之中寓激勸之術是乃所/以糾其不為成均者又命有道有徳者使表儀於上)¶
<pb:KR1d0010_WYG_038-3b>¶
　(訓廸於下如師氏以三徳教國子保氏養國子以道/無非所以示其成均焉然則成均者教人之名先之)¶
　(為道徳者教人之實非於道/徳之外别有所謂成均也)○王氏詳説曰三王之¶
　學各異其名所謂東序與瞽宗是已但五帝之學名¶
　失其傳所傳者總名耳世子篇曰謂之郊人逺之於¶
　成均以及取爵於上尊夫郊人云者郊之小學所謂¶
　養老於虞庠是已成均云者國之大學所謂養國老¶
　於上庠是已鄭氏以成均為虞庠失之矣葢命䕫典¶
　樂教胄子其制詳於有虞此周之學名必取於虞氏¶
<pb:KR1d0010_WYG_038-4a>¶
　之庠總名必取於五帝之成均得無意乎(○陳氏曰/諸侯之學)¶
　(小學在内大學在外故王制言小學在公宫南之左/大學在郊以其選士由内以升於外然後達于京天)¶
　(子之學小學居外大學居内故文王/世子言凡語于郊然後達于朝故也)¶
　陳藴之曰建立也周人以成均之舊灋以立國之學¶
　政合聚國子弟將以此教之○鄭鍔曰凡建國必立¶
　學學必有政政者教之養之勸之沮之之術必掌成¶
　均之灋以治之者葢大司樂所掌者樂也周人於成¶
　均之中教樂徳樂舞樂語則成均乃習樂之所大司¶
<pb:KR1d0010_WYG_038-4b>¶
　樂所掌者樂官之灋以治學政則於他學之灋無預¶
　可知○吕氏曰自舜命䕫典樂教胄子以此知五帝¶
　三王之學政無不由樂始葢陶冶之功入人最深動¶
　盪鼓舞優游浹洽使自得之自舜與周皆是以典樂¶
　之官兼教導之事漢太常典樂兼教胄之任亦此意¶
　歟(○禮庫曰這一箇所在不是官司秦漢以後錯把/做官司看了雖是法度具舉然亦不過刑罰法制)¶
　(相臨都無深/入人心道理)¶
　　　　　總論教國子官屬¶
<pb:KR1d0010_WYG_038-5a>¶
　孫氏曰均之為國子弟也而有嫡庶貴賤之别士庶¶
　子入衛王宫出守城郭奔走於㑹同軍旅祭祀賔客¶
　之事惟貴遊之子弟不預焉其衛王宫版在宫伯而¶
　教之屬於師氏以師氏之尊且嚴故貴遊子弟雖無¶
　宿衛之役亦從而學焉大司樂掌治建國之學政合¶
　國之子弟葢羣后之太子卿大夫元士之適子常在¶
　學者(○愚案周禮全不説太子惟諸子説一句其他/只説國子庶子子弟葢古者太子入學則以齒)¶
　(論大司樂便/是教太子官)其餘不常在學則籍在諸子而教在大¶
<pb:KR1d0010_WYG_038-5b>¶
　胥小胥不過春秋合之而已先王之於國子何所不¶
　用其教哉惟貴遊有國子則賤不至於妨貴諸子有¶
　别乎適子則庶不至於奪適防微杜漸之意深矣○¶
　陳藴之曰司樂一項官專教子弟意極深先王思慮¶
　最逺國子弟與國家相為終始既與他父兄共維持¶
　天下子弟善見得後日子孫天下必治若不善便見¶
　得後日天下不㑹治血脉闗節常相聨絡不可不早¶
　思慮¶
<pb:KR1d0010_WYG_038-6a>¶
凡有道者有徳者使教焉¶
　李景齊曰有道有徳者使教焉則保氏養國子以道¶
　師氏以三徳教國子也教國子之官雖不一而成均¶
　之灋特見於大司樂以樂為主耳人而未至於樂不¶
　足以語學之成故古之教十三學樂誦詩舞勺成童¶
　舞象葢聲音以養其耳目舞蹈以養其血脉所以和¶
　平其善心蕩滌其邪志者莫急於此¶
　呂氏曰凡有道有徳者使教焉是延請有道有徳者¶
<pb:KR1d0010_WYG_038-6b>¶
　使之教國子也以後世私心觀之既設掌樂之官却¶
　不專教國之子弟反資之於他人以此見古人立心¶
　至公規模廣大大抵設教受教當知無窮意思¶
死則以為樂祖祭於瞽宗¶
　鄭鍔曰謂之樂祖者謂其通達樂徳樂語樂舞之意¶
　以覺後覺如人之祖周人作樂之詩名曰有瞽有瞽¶
　而瞽矇乃樂官之屬明乎樂者然後為瞽矇之所宗¶
　瞽宗之中而祭之使後世知其為明樂之師儒(○賈/氏曰)¶
<pb:KR1d0010_WYG_038-7a>¶
　(文王世子云春誦夏弦大師詔之瞽宗以其教樂在/瞽宗故祭樂祖還在瞽宗○王昭禹曰古人於田則)¶
　(祭田祖於馬則祭先牧於飲食則祭先食於養老則/祭先老皆以示其不忘本也又况以道徳而教者死)¶
　(則以為樂祖祭於瞽宗所/以示其不忘於所教歟)○吕氏曰祭於瞽宗不特¶
　是明尊師敬長之義亦是當時有道徳者教之入人¶
　也深設教有如時雨之化人自不能忘祭於瞽宗亦¶
　是因人心之不忘與身没教已盡者不同¶
以樂徳教國子中和祇庸孝友¶
　吕氏曰此所謂教之條目金石絲竹匏土革木是樂¶
<pb:KR1d0010_WYG_038-7b>¶
　之物而已樂之徳非有道有徳者不能知之中和祇¶
　庸孝友所謂樂徳也禮以教中樂以教和何故兼中¶
　言之樂雖主在和無相奪倫豈不是中且如乾固是¶
　剛坤固是柔然坤至柔而動也剛乾坤何嘗做兩叚¶
　須於樂上見得中和不可相離然又不可渾然無别¶
　如坤固是至柔而動也剛又須當知乾主乎剛坤主¶
　乎柔舊以中為忠才改一字便看不得中和分明一¶
　个中字其義無窮祇敬之謂庸流通日用常行之謂¶
<pb:KR1d0010_WYG_038-8a>¶
　孝友見於事親從兄之間者皆所謂樂之徳論中和¶
　固是樂之本所謂祇庸孝友就樂中説其端亦可見¶
　一箇節奏各有條理使之肅然祇敬祇之端條暢流¶
　通庸之端易直子諒之心使人事親從兄之際油然¶
　而生孝友之端此謂樂之徳(○易氏曰徳一而已喜/怒哀樂未𤼵謂之中𤼵)¶
　(而中節謂之和即中和而體之以至誠謂之祇即至/誠而達於日用常行謂之庸庸用無不通之謂由是)¶
　(推之於事親從兄之際謂之孝友此古聖賢踐履之/實行大司樂乃以為教國子之樂徳者猶孟子謂樂)¶
　(之/實)¶
<pb:KR1d0010_WYG_038-8b>¶
　鄭鍔曰教萬民以六徳曰知仁聖義中和六行曰孝¶
　友睦婣任恤獨教國子則取六徳之下取六行之上¶
　者而教之至祇庸二徳則萬民無預焉葢教民之道¶
　責以六徳或不責其行責以六行或不責其徳國子¶
　徳行欲其兩全故成之以樂謂之樂徳六徳之下者¶
　能之其上可知六行之首者能之其下亦可知祇庸¶
　所以進乎徳行惟祗則於徳行不敢忽惟庸則於徳¶
　行不敢輟¶
<pb:KR1d0010_WYG_038-9a>¶
以樂語教國子興道諷誦言語¶
　鄭節卿曰樂語非特詔樂者歌詩章凡是教導言語¶
　之間以樂教之便謂之樂語樂之理見於言語之間¶
　便是感發人處謂之興(○鄭鍔曰興如詩人之興因/物以感發其心之所欲言者)¶
　(○鄭康成曰以/善物喻善事)託物引類感發興起謂之道(○鄭鍔/曰道如)¶
　(撢人所謂道國之政事之道事有𨼆意則以言而導/達之○鄭康成曰言古以剴今○王氏曰直道其事)¶
　(○吕氏曰道者從容/和緩中和教導之意)從容和緩中和教導之意謂之¶
　諷所謂倍文曰諷(○鄭鍔曰諷如諷諫之諷微言/以寓意○王氏曰諷以動之)以¶
<pb:KR1d0010_WYG_038-9b>¶
　聲節之曰頌(○鄭鍔曰誦如誦詩之誦颺古人/之言而告之○王氏曰誦人之言)抑揚¶
　高下使自得之相酬酢謂之語獨自説謂之言獨説¶
　是教者自言學者無所答問(○鄭鍔曰食不語寢不/言則言語異矣自言其)¶
　(己心之所藴者曰言以/言而與人應答則曰語)○鄭鍔曰國子他時公卿大¶
　夫則奉命周旋出入專對之人故以樂而教之語則¶
　出言之際和而不暴矣黄氏曰詩之所以樂而不淫¶
　哀而不傷可以興可以怨邇之事父逺之事君葢發¶
　於中和祇庸孝友故謂之樂語孔子曰不學詩無以¶
<pb:KR1d0010_WYG_038-10a>¶
　言○易氏曰此六者使之涵泳浸漬自然感發而中¶
　和祇庸孝友之念有不可禦者與后䕫典樂所謂詩¶
　言志歌永言聲依永律和聲同意¶
以樂舞教國子舞雲門大卷大咸大磬大夏大濩大武¶
　吕氏曰樂舞所以舒其情性○王昭禹曰舞有大小¶
　者葢古之教國子十三學樂誦詩舞勺成童舞象則¶
　樂師所教者小子也二十而冠始學禮可以衣裘帛¶
　舞大夏則大司樂所教者成人也¶
<pb:KR1d0010_WYG_038-10b>¶
　鄭鍔曰國子者將使之奉祭祀待賔客揖遜升降以¶
　行禮者容儀之際尤不可不中節故以樂而教之舞¶
　黄帝之樂名曰雲門大卷言徳能覆物物由之以出¶
　如門(○陳祥道曰雲為天之氣門/者萬物之所資以出入者)卷聚也又言其明¶
　民共財使有族類之聚也堯之樂名曰咸池咸言其¶
　徳之感民池言其潤澤之久(○鄭康成曰堯能殫均/刑法以儀民言其徳無)¶
　(所不/施)大㲈舜樂以其繼堯而治故曰㲈大夏禹樂以¶
　其治水之功大故曰夏(○鄭康成曰禹治水敷土言/其徳能大中國○李嘉會曰)¶
<pb:KR1d0010_WYG_038-11a>¶
　(大夏者文徳敷于四/海文明如華夏也)大濩湯樂以能護民也(○鄭康/成曰湯)¶
　(以寛治民除其邪虐言/其徳能使天下得其所)大武武王樂以武定天下也¶
　(○鄭康成曰武王伐紂以/除其害言其徳能成武功)以樂而教之舞形容六聖¶
　之徳則舞應樂節而可觀矣○薛平仲曰周所以用¶
　六代之樂者存三恪與二代三恪謂黄帝堯舜之後¶
　二代謂夏商之後樂記曰封黄帝之後於薊以下是¶
　也周人既灋其灋故兼用其樂(○李嘉㑹曰自黄帝/至周非無他樂必取)¶
　(此六者以其樂純/正而音節之備也)¶
<pb:KR1d0010_WYG_038-11b>¶
　　　　　總論¶
　鄭鍔曰徳所以成已語所以接人舞所以事神先能¶
　成已然後可以接人而事神教之之序如此○王昭¶
　禹曰國子賢者之類功臣之世賢將進之以位貴將¶
　授之以職徳不足則不可與有為言不足則不可與¶
　有應容不足則不可與有接則大司樂之教其可緩¶
　乎以樂成其徳謂之樂徳以樂達其語謂之樂語以¶
　樂節其舞謂之樂舞○陳氏曰周之時干戈羽籥在¶
<pb:KR1d0010_WYG_038-12a>¶
　東序絃誦與禮在瞽宗書在上庠以言學者之事興¶
　于詩立于禮成于樂而舞乂樂之成焉故大司樂言¶
　樂徳樂語終於樂舞樂師言樂成告備終於臯舞¶
以六律六同五聲八音六舞大合樂以致鬼神&KR0344;以和¶
邦國以諧萬民以安賔客以説逺人以作動物¶
　鄭康成曰六律合陽聲六同合隂聲此十二者以銅¶
　為管轉而相生黄鍾為首其長九寸各因而三分之¶
　上生者益一分下生者去一(○王昭禹曰名之曰律/以其述天地自然之氣)¶
<pb:KR1d0010_WYG_038-12b>¶
　(而宣之名之曰同以其為律之偶而同於陽六律又/謂之六始以其始於陰之氣六吕又謂之六同六間)¶
　(葢吕言其體間言其位同言其情總言之/皆所以述陰陽之氣故皆謂之十二律)○鄭康成¶
　注大師職掌六律六同以合隂陽之聲陽聲黄鍾太¶
　蔟姑洗&KR0331;賔夷則無射隂聲大吕應鍾南吕函鍾小¶
　吕夾鍾曰以合隂陽之聲者聲之隂陽各有合黄鍾¶
　子之氣十一月建焉而辰在星紀大吕丑之氣十二¶
　月建焉而辰在𤣥枵太蔟寅之氣正月建焉而辰在¶
　娵訾應鍾亥之氣十月建焉而辰在析木姑洗辰之¶
<pb:KR1d0010_WYG_038-13a>¶
　氣三月建焉而辰在大梁南吕酉之氣八月建焉而¶
　辰在夀星&KR0331;賔午之氣五月建焉而辰在鶉首林鍾¶
　未之氣六月建焉而辰在鶉火夷則申之氣七月建¶
　焉而辰在鶉尾中吕已之氣四月建焉而辰在實沈¶
　無射戍之氣九月建焉而辰在大火夾鍾卯之氣二¶
　月建焉而辰在降婁辰與建交錯貿處如表裏然是¶
　其合也其相生則以隂陽六體為之黄鍾&KR0004;九下生¶
　林鍾之&KR0004;六林鍾又上生太蔟之九二太蔟又下生¶
<pb:KR1d0010_WYG_038-13b>¶
　南吕之六二南吕又上生姑洗之九三姑洗又下生¶
　應鍾之六三應鍾又上生&KR0331;賔之九四&KR0331;賔又下生¶
　大吕之六四大吕又上生夷則之九五夷則又下生¶
　夾鍾之六五夾鍾又上生無射之上九無射又上生¶
　中吕之上六同位者象夫妻異位者象子母所謂律¶
　取妻而吕生子(○賈氏曰同位象夫妻者黄鍾之初/九下生林鍾之初六同是初初是象)¶
　(夫婦也異位象子母者謂林鍾之初六上生太蔟之/九二初二為異位是象子母也但律所生者為夫婦)¶
　(吕所生者為母子律所生者/常同位吕所生者常異位)¶
<pb:KR1d0010_WYG_038-14a>¶
　楊謹仲曰鄭氏謂下生者三分去一上生者三分益¶
　一其説未然葢以此論律自黄鍾九寸損之為六寸¶
　林鍾益之為八寸自此以後愈損而律管愈短雖有¶
　益而不加長則自九而六自六而八可見矣積六下¶
　生五上生至仲吕而管極短不可勝吹殊不知陽中¶
　之陽則下生而損一分至隂中之陽則下生者反當¶
　益隂中之隂則上生而益一分至陽中之隂則下生¶
　者反當損而後十二管之長短乃均今攷鄭氏所言¶
<pb:KR1d0010_WYG_038-14b>¶
　管之長短則既均矣自與前言不應不可不辨何者¶
　應鍾上生&KR0331;賔固已益矣自&KR0331;賔而生大吕雖下生¶
　&KR0331;賔乃隂中之陽其數已不足又當益之故&KR0331;賔之¶
　律長六寸八十一分寸之二十六復三分而益一以¶
　下生大吕乃得大吕之管長八寸二百四十三分寸¶
　之一百四前配黄鍾之九寸故與太蔟之八寸處其¶
　中而適均若拘下生當損之則損&KR0331;賔之一分以下¶
　生大吕則大吕之管止長四寸二分有竒與前後不¶
<pb:KR1d0010_WYG_038-15a>¶
　均惟自&KR0331;賔而後下生者反益之上生者反損之積¶
　而至仲吕乃得十二管之長短均調此上下相生損¶
　益之義不同鄭未得之故不得不辨若十二管長短¶
　之數鄭之所述已得之¶
　　愚案鄭氏損一益一之説律吕長短之數已得之¶
　　但必以損者為下生益者為上生未然葢上下二¶
　　字乃係於律吕之隂陽凡陽律生吕皆為下生隂¶
　　吕生律皆為上生損益二字不係於上下故律生¶
<pb:KR1d0010_WYG_038-15b>¶
　　吕雖皆損一而亦有益一以下生吕者若&KR0331;賔陽¶
　　律反益以生大吕故大吕之管比&KR0331;賔為長其生¶
　　則止曰下生其吕生律雖皆益一而有損一以上¶
　　生律者若大吕隂律反損以生夷則故夷則之管¶
　　比大吕為短而其生止曰上生耳若漢志謂律皆¶
　　損以下生吕吕皆益以上生律則長短之數不合¶
　鄭康成曰大吕長八寸二百四十三分寸之一百四¶
　太蔟長八寸夾鍾長七寸二千一百八十七分寸之¶
<pb:KR1d0010_WYG_038-16a>¶
　千七十五姑洗長七寸九分寸之一中吕長六寸萬¶
　九千六百八十三分寸之萬二千九百七十四&KR0331;賔¶
　長六寸八十一分寸之二十六林鍾長六寸夷則長¶
　五寸七百二十七分寸之四百五十一南吕長五寸¶
　三分寸之一無射長四寸六千五百六十一分寸之¶
　六千五百二十四應鍾長四寸二十七分寸之二十¶
　王氏曰六律六同以考五聲五聲以成八音八音以¶
　節六舞六舞以大合樂(○王昭禹曰至於興舞則所/謂六律六同五聲八音無不)¶
<pb:KR1d0010_WYG_038-16b>¶
　(備此其所以/大合樂歟)○李嘉㑹曰八音八方之氣也一有偏¶
　勝而八方之風為之不順左氏謂舞所以節八音而¶
　行八風者也○鄭康成曰大合樂謂徧作六代之樂¶
　○賈氏曰大合樂者薦腥之後合樂之時用之此所¶
　合樂即下云六變八變之等彼據祭天下神此據正¶
　祭合樂然合樂在下神後而退下神樂在後者以下¶
　神用一代樂此用六代樂事重故進之在上(詳王氏/  説曰)¶
　(大司樂謂天地神人之大祭薦神之樂又言下神之/樂正所以重其事薦神之樂謂朝獻饋獻時下神之)¶
<pb:KR1d0010_WYG_038-17a>¶
　(樂謂禮天地以璧琮/與人鬼以鬱鬯時也)○鄭康成曰以冬日至作之致¶
　天神人鬼以夏日至作之致地祗物鬽動物羽臝之¶
　屬虞書后䕫所言此其於宗廟九奏效應○王昭禹¶
　曰先王作樂所以導和其和至矣則大同於物故奏¶
　之郊廟則幽而鬼神由此致賜之諸侯則明而邦國¶
　由此和或奏之鄉射或奏之鄉飲則内焉萬民由此¶
　諧或奏之燕或奏之享則外焉賔客由此安夷蠻閩¶
　貉戎狄之君其來朝也與之燕焉樂以此作則逺足¶
<pb:KR1d0010_WYG_038-17b>¶
　以悦逺人歳十二月合聚萬物而索享之羽臝之族¶
　鱗毛介之類所謂動物其祭之也樂由此作則微足¶
　以作動物¶
乃分樂而序之以祭以享以祀¶
　王氏詳説曰自以六律六同六舞大合樂以下為一¶
　節謂天地人之大祭祀薦神之時為言自乃分樂而¶
　序之以下為一節謂天地人之次祭祀為言自凡六¶
　樂者以下為一節謂四方百物之小祭祀為言自凡¶
<pb:KR1d0010_WYG_038-18a>¶
　樂圜鍾為宫以下為一節謂天地人之大祭祀下神¶
　之樂為言○鄭康成曰分謂各用一代之樂○王氏¶
　曰分律而序之自黄鍾至無射分同而序之自大吕¶
　至夾鍾分舞而序之自雲門至大武○易氏曰六律¶
　以左旋為序六同以右轉為序六舞以歴代之先後¶
　為序(○賈氏曰分樂而序之與下為總目尊者/用前代卑者用後代尊卑有序故曰序)¶
乃奏黄鍾歌大吕舞雲門以祀天神¶
　薛平仲曰祭之尊卑凡有六等故以六代之樂分用¶
<pb:KR1d0010_WYG_038-18b>¶
　之以六代之樂配十二調而作之一代之樂則用二¶
　調者還取一隂一陽相對為之合奏者堂上四縣鍾¶
　聲之調歌者堂上琴瑟之音但一祭之中皆自為二¶
　調庭奏者常以陽律為調升歌者常以隂吕為聲欲¶
　其相配¶
　鄭鍔曰黄鍾者建子之律一陽所起六律之根本大¶
　吕雖非六吕之首然其位在丑子與丑相合之辰也¶
　故奏黄鍾必歌大吕之調取其合也○易氏曰雲以¶
<pb:KR1d0010_WYG_038-19a>¶
　象天之施黄帝之樂黄帝徳與天合故雲門之樂起¶
　於黄鍾之子應以大吕之丑是黄鍾為六吕之首大¶
　吕為六同之首雲門為六舞之首以祀天神類也○¶
　陳藴之曰此天神當用三陽爻生之月萬物出地之¶
　時¶
　劉迎曰天神即樂六變而皆降之神鄭既以祀天神¶
　為五帝及日月星辰又謂王者各以夏正月祀其所¶
　受命之帝於南郊不知受命之帝何所據¶
<pb:KR1d0010_WYG_038-19b>¶
乃奏大蔟歌應鍾舞咸池以祭地&KR0344;¶
　鄭鍔曰大蔟者建寅之律陽聲之第二應鍾雖非隂¶
　聲之第二然其位在亥寅與亥相合之辰故奏大蔟¶
　必歌應鍾之調取其合也¶
　易氏曰池以象地之澤唐堯氏之樂唐堯氏徳與地¶
　合故咸池之樂起於大蔟之寅應以應鍾之亥是大¶
　蔟為六律之次應鍾為六同之次咸池為六舞之次¶
　以祭地&KR0344;類也　陳藴之曰此地&KR0344;當用三隂爻生¶
<pb:KR1d0010_WYG_038-20a>¶
　之月萬物秀實之時劉迎曰地&KR0344;即樂八變而出者¶
　鄭既謂地&KR0344;則主崑崙又謂祭神州之神及社稷不¶
　知神州崑崙何所據¶
乃奏姑洗歌南吕舞大㲈以祀四望¶
　鄭鍔曰姑洗者建辰之律陽聲之第三者也南吕雖¶
　非隂聲之第三其位在酉辰與酉相合之辰故奏姑¶
　洗必歌南吕取其合也¶
　陸佃曰南吕則隂之所成者事¶
<pb:KR1d0010_WYG_038-20b>¶
　易氏曰㲈紹也言舜之繼堯而能紹其道也故大㲈¶
　之樂起於姑洗之辰而應以南吕之酉以舜之柴望¶
　於方嶽而四嶽四鎮四海四瀆之神咸秩以祀四望¶
　亦其類也(○吕氏曰康成以此言祀司中/司命風師雨師或亦用此樂非)¶
乃奏&KR0331;賔歌函鍾舞大夏以祭山川¶
　鄭鍔曰&KR0331;賔者建午之律陽聲之第四者也函鍾非¶
　陰聲之第四然其位在未午與未相合之辰故奏&KR0331;¶
　賔必歌函鍾取其合之義(○鄭康成曰函鍾一名林/鍾○陸氏曰林鍾以夏為)¶
<pb:KR1d0010_WYG_038-21a>¶
　(庇物言之○李嘉㑹曰林者物已成林/坤當涵而養之故曰函見蓄養萬物)¶
　易氏曰夏大也言禹之治水而能大中國也故大夏¶
　之樂起於&KR0331;賔之午應以函鍾之未以禹之奠高山¶
　大川而懐襄昏墊之患始息以祀山川亦其類也¶
乃奏夷則歌小吕舞大濩以享先妣¶
　鄭鍔曰夷則者建申之律陽聲之第五者也小吕雖¶
　非陰聲之第五然其辰在已申與已相合之辰故奏¶
　夷則必歌小吕取其合也(○鄭康成曰小吕一名中/吕○陸氏曰小吕則隂之)¶
<pb:KR1d0010_WYG_038-21b>¶
　(所萌者/小也)¶
　易氏曰濩養也言成湯弔伐養天下也故大濩之樂¶
　起於夷則之申應以小吕之已以享先妣而序於先¶
　祖之上葢主乎姜嫄而先后與焉謂子孫之養皆原¶
　於此亦其類也○鄭康成曰先妣姜嫄也履大人跡¶
　感神靈而生后稷是周之先母周立廟自后稷為始¶
　祖姜嫄無所配是以特立廟而祭之謂之閟宫閟神¶
　之也¶
<pb:KR1d0010_WYG_038-22a>¶
乃奏無射歌夾鍾舞大武以享先祖¶
　鄭鍔曰無射者建戍之律陽聲之第六者夾鍾雖非¶
　陰吕之第六然其辰在卯戍與卯相合之辰也故奏¶
　無射必歌夾鍾取其合也(○鄭康成曰夾鍾一名圜/鍾○陸氏曰圜鍾以春為)¶
　(主規言之○李嘉㑹曰圜物/始生也卯者日之始故曰鋭)¶
　易氏曰武功也言武王偃武而卒其伐功故大武之¶
　樂起於無射之戍應以夾鍾之卯以享先祖而序於¶
　先妣之下葢主乎后稷而先公與焉謂王業之大實¶
<pb:KR1d0010_WYG_038-22b>¶
　基於此亦其類也○劉氏曰周之先祖惟后稷詩之¶
　雝言禘大祖生民言尊祖而謂后稷生於姜嫄則凡¶
　言祖者皆后稷鄭乃以先祖為先王先公葢先公自¶
　公劉而下先王自王季而下非始祖矣天作言祀先¶
　王先公司服言祀先王則衮冕祀先公則鷩冕必明¶
　指先王先公言之今享先妣既云姜婦知先祖為后¶
　稷昭然¶
　項氏曰奏者播之於器歌者詠之於聲舞者動之於¶
<pb:KR1d0010_WYG_038-23a>¶
　容¶
　王氏詳説曰司服所以依於王其尊卑先親而後踈¶
　司樂所以薦於神其尊卑先外而後内¶
凡六樂者文之以五聲播之以八音¶
　劉執中曰六代之樂雖不同皆用五聲旋相為宫以¶
　成其文也假此八物之音以播旋相之文則樂成矣¶
　○鄭鍔曰以五聲文之使節奏次序如錦繡之成文¶
　欲其聲之交錯以八音播揚之(○鄭康成曰/播之言被也)使音調¶
<pb:KR1d0010_WYG_038-23b>¶
　䟽暢如農者播榖之播欲其音之發散葢六樂之奏¶
　象其類稱其徳因其數著其義至於作樂則必須五¶
　聲八音以文之播之然後樂成而可觀聽也○李嘉¶
　㑹曰八者之聲無以文之則金自金石自石矣○王¶
　昭禹曰五聲所以成八音故先五聲後八音(○愚案/説見大)¶
　(師/)¶
凡六樂者一變而致羽物及川澤之&KR0344;再變而致臝物¶
及山林之&KR0344;三變而致鱗物及丘陵之&KR0344;四變而致毛¶
<pb:KR1d0010_WYG_038-24a>¶
物及墳衍之&KR0344;五變而致介物及土&KR0344;六變而致象物¶
及天神¶
　王氏詳説曰此一節謂四方百物之祭也○鄭康成¶
　曰變猶更也樂成則更奏也○王昭禹曰節奏俱備¶
　謂之成備而更奏謂之變(○王氏詳説曰六經之言有/以變為成者如簫韶九成是)¶
　(也冇以變為闋者郊特牲所謂樂奏三闋是也有以/變為終者鄉飲酒義所謂笙入三終是也曰變曰闋)¶
　(曰終是或/一説也)¶
　劉氏曰六樂而文之五聲播之八音其為樂亦大矣¶
<pb:KR1d0010_WYG_038-24b>¶
　非祭天地宗廟不用先儒止見其致羽物臝物之屬¶
　謂大蜡索百物之祭不知大蜡止息老物樂田夫而¶
　已六樂豈用於此乎(○鄭康成曰此謂大蜡索鬼神/而致百物六奏樂而禮畢東方)¶
　(之祭用大蔟姑洗南方之祭用&KR0331;賔西方之祭用夷/則無射北方之祭用黄鍾為均每奏有所感致和以)¶
　(來/之)¶
　鄭康成曰土&KR0344;原隰及平地之神(○賈氏曰大司徒/有原隰此不言原)¶
　(隰故知土&KR0344;中有原隰可知不言原隰言土&KR0344;者欲&KR0344;/見原隰中有社稷故鄭駁異義云五變而致土&KR0344;土)¶
　(五上之總/神謂社也)¶
<pb:KR1d0010_WYG_038-25a>¶
　劉氏曰象物葢日月星辰之屬易言天垂象垂象著¶
　明莫大乎日月是日月星辰亦可謂之象物保章氏謂¶
　凡此五物葢云日月星辰星土孰云有象而非物乎¶
　(○鄭康成曰象物有象在天所謂四靈者天地之神/四靈之知非徳至和則不至禮運曰何謂四靈麟鳳)¶
　(龜龍謂/之四靈)¶
　鄭鍔曰致者使之自至樂作於此物應於彼雖聖人¶
　亦安能限其必至哉亦意其來格而已樂止於六變¶
　者葢蜡祭之樂六變而祭畢(○王昭禹曰羽物輕疾/而川澤則虚致之易故)¶
<pb:KR1d0010_WYG_038-25b>¶
　(一變而致羽物蛙螾之屬比羽物為重遲山林草木/所集比川澤為實致之稍難故俟乎再變鱗物水族)¶
　(又重遲於臝物丘陵積土之為篤又實於山林故/俟乎三變毛物虎豹屬其體又重遲於鱗物水崖)¶
　(之墳下平之衍水上交而其體卑又實於丘陵故俟/乎四變介物龜鱉屬尤為重遲土&KR0344;則其勢在下尤)¶
　(為實故俟五變而致之象物恍惚無形天神/則逺人而尊致之尤難故六變而後致之)¶
　易氏曰分樂之序則以雲門祀天神以咸池祭地祗¶
　與求神之樂大同小異其言大濩以祀先妣大武以¶
　祀先祖則與九㲈九徳一用於宗廟不同天地有一¶
　定之體故樂不容於或異人鬼有宗廟有祧廟祭灋¶
<pb:KR1d0010_WYG_038-26a>¶
　曰王立七廟一壇一墠皆月祭之逺廟為祧享嘗乃¶
　止宗廟則七廟也先妣先祖則廟與祧皆異兹其樂¶
　所以不同¶
凡樂圜鍾為宫黄鍾為角大蔟為徴姑洗為羽靁鼓靁¶
鼗孤竹之管雲和之琴瑟雲門之舞冬日至於地上之¶
圜丘奏之若樂六變則天神皆降可得而禮矣¶
　王氏詳説曰此一節天地人之大祭祀下神之樂¶
　　愚案禮記謂十二律旋相為宫何此獨用三者為¶
<pb:KR1d0010_WYG_038-26b>¶
　　宫學者疑之¶
　鄭康成曰圜鍾夾鍾也(○鄭鍔曰不曰夾鍾曰/圜鍾者以天體言也)○王¶
　氏曰圜鍾正東方之律帝與萬物相見於是出焉天¶
　無不覆求天神而禮之則其樂之宫宜以帝所出之¶
　方故以圜鍾(○陳暘樂書曰天圓覆為體不/曰夾而曰圓與易乾為圜同)○薛氏¶
　曰大道著乎東而本統起乎北易曰帝出乎震震東¶
　方也故祭天神用寅卯辰之律曰大蔟圜鍾姑洗是¶
　也然不可違其本統也黄鍾為天統故兼取北方之¶
<pb:KR1d0010_WYG_038-27a>¶
　律而以黄鍾為角(○鄭鍔曰十二律旋相為宫先王/用樂各以其義類取聲而用之天)¶
　(功始於子故用黄鍾為角角言功之始天功成於寅/故用大蔟為徴徴言功之成天功終於辰故用姑洗)¶
　(為羽羽言功之終也○王氏詳説曰黄鍾為陽律之/一大蔟為陽律之二姑洗為陽律之三○王昭禹曰)¶
　(黄鍾為角大蔟為徴姑洗為羽者是三者/律吕之相繼相繼者道之序天任道也)¶
　王氏詳説曰宫角徴羽以清濁為先後之序且如圜¶
　鍾為宫宫數八十一黄鍾為角角數六十四大蔟為¶
　徴徴數五十四姑洗為羽羽數四十八函鍾為宫大¶
　蔟為角姑洗為徴南吕為羽黄鍾為宫大吕為角大¶
<pb:KR1d0010_WYG_038-27b>¶
　蔟為徴應鍾為羽亦如其數此所謂宫角徴羽者以¶
　清濁為先後之序也律厯志所謂宫生徴徴生商商¶
　生羽羽生角以相生為先後之序也○薛氏曰五聲¶
　有商而祭與佩玉無商者鄭康成曰祭尚柔商堅剛¶
　楊收曰周祭天地不用商者以商聲剛而角聲下所¶
　以取其正裁其繁也趙填曰商聲金周家木徳金能¶
　尅木作者去之或曰五音相生宫徴居前角羽居後¶
　商實在中人位也祭祀而去人聲示盡心於鬼神又¶
<pb:KR1d0010_WYG_038-28a>¶
　曰聲不用商惡殺聲也以數説攷之則不用人聲者¶
　為當商中聲也降與上下之神則虚其中聲中聲人¶
　聲也遺乎人聲所以致一于鬼神嘗以十二律旋相¶
　為宫之灋求之一律合五音則十二律皆有商聲若¶
　黄鍾為宫正也以無射為旋宫則黄鍾為無射之商¶
　若大蔟為旋宫則姑洗為大蔟之商此旋相之灋○¶
　鄭司農曰雷鼓雷鼗皆謂六面有革可擊者也(○鄭/康成)¶
　(曰八/面)○鄭鍔曰管用特生之竹取陽數之竒雲和先¶
<pb:KR1d0010_WYG_038-28b>¶
　儒以為山名於此取材為琴瑟將以召乎至和故有¶
　取也六代之樂雲門為首天神最尊故用之○王昭¶
　禹曰言天神則昊天上帝日月星辰風師雨師之屬¶
　莫不以類而畢降○鄭鍔曰樂用圜鍾鼓取天聲管¶
　取陽聲琴瑟取雲和舞取雲門而丘之體又象天之¶
　貟祭之日用冬至一陽始生之日以類求類所謂天¶
　神之屬乎陽者安得而不降此所以可得而禮○易¶
　氏曰凡樂有本有用有變自圜鍾為宫至姑洗為羽¶
<pb:KR1d0010_WYG_038-29a>¶
　此樂之本自雷鼓雷鼗至圜丘奏之此樂之用六變¶
　而天神降此樂之變三者舉而樂之終始備矣¶
凡樂函鍾為宫大蔟為角姑洗為徴南吕為羽靈鼓靈¶
鼗孫竹之管空桑之琴瑟咸池之舞夏日至於澤中之¶
方丘奏之若樂八變則地&KR0344;皆出可得而禮矣¶
　王氏曰函鍾西南方之律萬物於是致養乎地求地¶
　&KR0344;而禮之則其樂之宫宜以物致養之方故以函鍾¶
　(○陳暘樂書曰地以含洪為徳/不曰林而曰函以見含洪之意)¶
<pb:KR1d0010_WYG_038-29b>¶
　薛氏曰林鍾丑之衝為地統與其他之律皆相生之¶
　次而用以祀地地靜而不變以生為本故以相生為用不與¶
　圜丘宗廟同○王氏詳説曰林鍾上生大蔟大蔟下¶
　生南吕南吕上生姑洗然先姑洗而後南吕以姑洗¶
　數多而南吕數少耳相生者地之功故於地言之(○/鄭)¶
　(鍔曰地功始于寅故用大蔟為角角言功之始地功/成于辰故用姑洗為徴徴言功之成地功終于酉故)¶
　(用南吕為羽/羽言功之終)¶
　鄭司農曰靈鼓靈鼗四面(○鄭康成/曰六面)○鄭鍔曰天神¶
<pb:KR1d0010_WYG_038-30a>¶
　而地靈故以靈名其鼓與鼗○鄭康成曰孫竹竹枝¶
　根之末生者(○鄭鍔曰取/其旁生之枝)空桑山名(○王昭禹曰空/桑則以隂道為)¶
　(常乏○愚案咸/池見本職前)○王昭禹曰言地&KR0344;則大&KR0344;社稷五¶
　祀五岳四瀆山林川澤四方百物之屬莫不以類而¶
　畢出○劉執中曰隂生而祭地以助乎坤元資生之¶
　徳○薛氏曰隂以方為體性静地隂而静故為方丘¶
　在國北之澤以祀之亦各從其類(○陸氏曰祭也於/北郊而澤中之方)¶
　(丘此謂為下/必因川澤)¶
<pb:KR1d0010_WYG_038-30b>¶
　鄭鍔曰樂用林鍾言地為萬物之君終於南吕象其¶
　作成萬物之效鼔鼗言其徳之靈管象其生之衆空¶
　桑言其道無所不容咸池言其澤無所不徧而丘之¶
　體又象地之方祭之日用夏至一隂始生之日以類¶
　求類如此安有神之不出乎¶
凡樂黄鍾為宫大吕為角大蔟為徴應鍾為羽路鼔路¶
鼗隂竹之管龍門之琴瑟九徳之歌九㲈之舞於宗廟¶
之中奏之若樂九變則人鬼可得而禮矣¶
<pb:KR1d0010_WYG_038-31a>¶
　王氏曰黄鍾正北方之律萬物於是藏焉死者之所¶
　首也鬼無乎不之求人鬼而禮之其樂之宫宜以死¶
　者所首之方故以黄鍾(○陳暘樂書曰人位天地之/中以成故宫曰黄鍾與易黄)¶
　(中通理/同意)¶
　薛氏曰人道終乎北而本統在乎東北方𤣥武虚危¶
　有宗廟之象故享人鬼用亥子丑之律黄鍾大吕應¶
　鍾是已然不可違其本統也大蔟為人統故兼取東¶
　方之律而以大蔟為徴(○鄭鍔曰人鬼之樂異乎天/地取其精神魂魄所出入之)¶
<pb:KR1d0010_WYG_038-31b>¶
　(地以為始終人鬼始于正北成于東北終于西方萃/於幽陰之地始于十一月成于正月者幽陰之魄稍)¶
　(出于東方全處幽陰則不與人接稍出于東方故人/鬼可得而禮然則復歸于幽陰復其常也惟羽聲獨)¶
　(逺於他樂始于十一月終于八月天地歳事之一終/鬼道無窮非若歳事之有卒故盡十二律然後終事)¶
　(先追逺之道厚之至也此廟樂之始終也○王氏詳/説曰大吕與黄鍾合子丑也應鍾與大蔟合寅亥也)¶
　(相合者人之情/故於人言之)¶
　鄭司農曰路鼓路鼗兩面(○鄭康成/曰四面)○鄭鍔曰路大¶
　也以路名鼓以象先王之功大也○鄭康成曰陰竹¶
　生於山北者(○鄭鍔曰象鬼/神之幽陰也)龍門山名○鄭鍔曰龍¶
<pb:KR1d0010_WYG_038-32a>¶
　門之山取材為琴瑟以象先王之徳變化無方¶
　鄭司農曰九徳之歌所謂水火金木土榖謂之六府¶
　正徳利用厚生謂之三事六府三事謂之九功九徳¶
　之功皆可歌也謂之九歌(○賈氏曰宗廟用九徳之/歌者以九徳為政之具故)¶
　(特異天地之神○鄭鍔/曰言先祖之功徳及民)¶
　鄭鍔曰㲈舞次於咸池取能繼紹之意○王昭禹曰¶
　九徳九㲈以人之所致養乎内外而盡善盡美者也¶
　賈氏曰宗廟不言時節者祫祭也但殷人祫於三時¶
<pb:KR1d0010_WYG_038-32b>¶
　周禮惟用孟秋之月為之¶
　易氏曰享人鬼者以路鼔路鼗作之於始然後以陰¶
　竹之管龍門之琴瑟間歌於堂上又以禹九徳之歌¶
　舜九㲈之舞節樂於堂下葢以路為人道之大九㲈¶
　九徳言后稷基於舜禹之世而奏之於宗廟者所以¶
　象王業之始也¶
　賈氏曰言六變八變九變者謂在天地及廟庭而立¶
　四表舞人從南表向第二表為一成一成則一變從¶
<pb:KR1d0010_WYG_038-33a>¶
　第二至第三為二成從第三至北頭第四表為三成¶
　舞人各轉身南向於北表之北還從第一至第二為¶
　四成從第二至第三為五成從第三至南頭第一表¶
　為六成則天神皆降若八變者更從南頭北向第二¶
　為七成又從第二至第三為八成則地祗皆出若九¶
　變者又從第三至北頭第一為九成人鬼可得禮焉¶
　此約周之大武象武王伐紂故樂記云且夫武始而¶
　北出再成而滅商三成而南四成而南國是疆五成¶
<pb:KR1d0010_WYG_038-33b>¶
　而分周公左召公右六成復綴以崇天子其餘大濩已¶
　上雖無滅商之事但舞人須有限約亦應立四表以¶
　與舞人為曲别也○薛氏曰凡樂之變數皆用其宫¶
　之本數為終黄鍾在子子數九故九變而終夾鍾在¶
　卯卯數六故用六變而畢林鍾在未未數八故用八¶
　變而止皆用其數為終然則凡十二調而作者各用¶
　本數為樂終非謂本數為三也¶
　葉水心曰古人皆指其實不想象而言人鬼不言出¶
<pb:KR1d0010_WYG_038-34a>¶
　鬼固依於人古人不以致神祗為難而以天地神明¶
　得其所安為難¶
　劉氏曰祀天圜丘祀天帝也祭地方澤祭地&KR0344;也享¶
　人鬼於宗廟后稷已下先王先公也先儒言三者皆¶
　禘大祭夫禘者禘其祖之所自出天神地&KR0344;謂之皆¶
　禘大祭可乎又言天神主北辰地&KR0344;主崑崙則是祀¶
　天又非昊天上帝祭地又非地&KR0344;既言人鬼主后稷¶
　又援祭灋禘嚳而郊稷祀天圜丘以帝嚳配則是夫¶
<pb:KR1d0010_WYG_038-34b>¶
　子郊祀后稷以配天詩言文武之功起於后稷故推¶
　以配天之説皆不足信多自背戾如此¶
　¶
　¶
　¶
　¶
　¶
　周禮訂義卷三十八¶

