# -*- mode: mandoku-view -*-
#+TITLE: 周禮訂義
#+DATE: 2015-09-23 09:37:26
#+PROPERTY: JUAN 4
<pb:KR1d0010_WYG_004-1a>¶
欽定四庫全書¶
　周禮訂義卷四　　　　宋　王與之　撰¶
小宰之職掌建邦之宫刑以治王宫之政令凡宫之糾¶
禁¶
　鄭康成曰宫刑在宫中者之刑建明布告之(○黄氏/曰王宫)¶
　(内外自宫室庖膳醫藥酒漿貨賄嬪婦皆統於大宰/而小宰建宫刑以治之○鄭鍔曰考之於經不見宫)¶
　(刑之目蓋宫中之刑宜𨼆也觀王族有罪磬於甸人/而禮以謂刑于𨼆者不與國人慮兄弟則王宫之刑)¶
　(宜益加/𨼆可知)¶
<pb:KR1d0010_WYG_004-1b>¶
　王氏詳説曰凡者總之辭凡宫則王宫后宫總在是¶
　矣○鄭康成曰糾猶割也察也(○鄭鍔曰糾以察其/𨼆匿禁以止其干犯)¶
　(有内宰以憲禁令于北宫而糾其守矣小宰又建宫/刑以治其糾禁其孰敢犯之哉○愚案糾以約其慢)¶
　(怠禁以止其邪僻不惟邇臣知所畏而後/宫近習亦知所畏此乃先王治内之道)¶
　鄭鍔曰周家之制有王宫有后宫后宫則王之北宫¶
　王宫則路寢一小寢五是也至尊所居欲其嚴肅必¶
　有刑禁以治其政令故使小宰建之然非特治王宫¶
　而已凡宫之糾禁皆得以治之蓋欲治其國先齊其¶
<pb:KR1d0010_WYG_004-2a>¶
　家人君雖正身以齊家茍不用刑以威之則或恃恩¶
　而無所畏然齊家用刑則傷恩故使大臣馭之以刑¶
　也法在大臣恩在人主家其有不齊乎是刑之建宜¶
　使大宰今乃使小宰者豈非大宰論道佐王所以正¶
　其身而掌刑以治糾禁近於有司之職非所以尊論¶
　道之臣故歟然使大宰之貳掌之則察治者豈不尊¶
　且嚴哉¶
　陳及之曰大宰於内外事無所不關預小宰宰夫是¶
<pb:KR1d0010_WYG_004-2b>¶
　其屬官也天官中既有内宰下大夫治王内之政令¶
　矣權豈不足以統宫内而又俾小宰之屬預其事何¶
　也蓋自宰夫以下即叙宫正宫伯二官宫正掌宫中¶
　徒役及諸官府在内者宫伯掌貴游子弟𪧐衛王宫¶
　者彼二官皆命士耳權輕不足壓人望故又俾小宰¶
　宰夫總之若内宰特治王内之政令以禮儀教王后¶
　夫人及九嬪世婦耳而宫中徒役𪧐衛之事無所干¶
　預也漢制雖有周官遺意以衛尉掌兵衛如周官宫¶
<pb:KR1d0010_WYG_004-3a>¶
　正之職以光禄勲掌郎從𪧐衛如周官宫伯之職而¶
　大司馬以三公都試郎羽林之屬凡兩宫地城門衛¶
　北軍兵屬焉近周制宫正宫伯之權統于小宰矣¶
掌邦之六典八灋八則之貳以逆邦國都鄙官府之治¶
　鄭司農曰貳副也○楊氏曰小宰司㑹皆曰掌六典¶
　八法八則之貳蓋貳大宰之治也司書則掌其書而¶
　已逆邦國都鄙之治則不與焉小宰司㑹皆中大夫¶
　司書則上士則小宰司㑹非司書之副明矣司書如¶
<pb:KR1d0010_WYG_004-3b>¶
　今監制敕庫之𩔖○賈氏曰逆迎受勾考之使知功¶
　過所在也(○鄭鍔曰天下之事及其來也從而受之/則順當其未来也先求而受之則逆典法)¶
　(則者治之本也從則治違則亂待其已違之後而亂/已生然後攷之不亦晚乎小宰逆而攷之則其攷也)¶
　(在於從違之間於其未至而先鈎考故以逆言之○/王氏曰逆者有所治正也有所治正則逆之矣所治)¶
　(在太史則太史之所逆也所治在司㑹則司㑹之所/逆也所治在小宰則小宰之所逆也非太史司㑹小)¶
　(宰所逆然後太宰/以典法則待之)¶
　劉執中曰大宰施六典八法八則於嵗首責邦國官¶
　府都鄙以其治者也小宰掌其貳於歳終鈎考其成¶
<pb:KR1d0010_WYG_004-4a>¶
　以㑹其治之優劣者也故曰以逆其治焉¶
執邦之九貢九賦九式之貳以均財節邦用¶
　王昭禹曰九貢九賦九式之書其正在大宰司㑹而¶
　其貳在小宰大府故於小宰言執○史氏曰周之邦¶
　財所蓄至於不可勝用豈獨冢宰制國用之力小宰¶
　固執其法而不變乃能用之不匱也茍執之不固則¶
　始均而終必偏始儉而終必侈雖有法將誰與守貢¶
　賦之入歳有常數九式之用國有定規彼有餘此不¶
<pb:KR1d0010_WYG_004-4b>¶
　足小宰均之以裨不給則九式不愆於其禮矣節邦¶
　用者非其式則不之用而王者之欲不節而自中乎¶
　禮儀矣¶
　楊氏曰大宰以道揆事王其制國用也惟共王之用¶
　如羞服匪頒好賜之𩔖皆得以式均節之故曰均節¶
　財用通言財用則邦國在其中矣小宰而下有法守¶
　者也量貢賦之入均之以應九式之用則與大宰同¶
　而所節則邦之用而已所以共王者不得而與也故¶
<pb:KR1d0010_WYG_004-5a>¶
　以節邦用邦用如祭祀賔客喪紀之𩔖是也司㑹掌¶
　㑹事而已王及后之服與夫膳禽飲食不㑹則共王¶
　之用者雖多寡之計亦不得而與焉故均節邦之財¶
　用而巳與小宰之均節亦異也¶
以官府之六敘正羣吏¶
　鄭康成曰敘秩次也(○王氏曰敘敘其倫之先後也官/○吕氏曰左傳作執秩以正其)¶
　(如小宰六敘正羣吏是/也秩敘不正其餘皆亂)鄭節卿曰考之六官小宰月¶
　終受羣吏之要則以官府之敘宰夫掌百官之徴令¶
<pb:KR1d0010_WYG_004-5b>¶
　則有胥以治敘宫伯掌王宫士庶子之政令而月終¶
　必均其秩敘内史以八枋之法詔王治而納訪必掌¶
　其叙下而郷師之與里宰凡邦事令作秩敘凡歳時¶
　合耦于耡亦行其秩敘六敘之本末一曰正其位此¶
　則始正其舊敘耳至於進其治而作其事無非挽之¶
　而使前作之而使不怠於是制其食而食有多寡之¶
　異聼其情而情有誠偽之不同或陞其次或増其秩¶
　而百官府之人雖不待歳終三歳而廢置誅賞可以¶
<pb:KR1d0010_WYG_004-6a>¶
　逆知之矣漢繼周之後有歳終超遷至大中大夫者¶
　有一歳而九遷者此皆周人六敘遷轉之遺意也○¶
　鄭鍔曰經言羣吏有自大夫以下言之者有自士以¶
　下言之者有總六屬之吏言之者如司㑹言逆羣吏¶
　之治則卿以上非司㑹可得而逆則自大夫以下言¶
　之者也宰夫掌正三公六卿大夫羣吏之位於大夫¶
　之下書羣吏則自士以下言之也大宰言大計羣吏¶
　之治與此六敘正羣吏則總六屬之吏以言之也蓋¶
<pb:KR1d0010_WYG_004-6b>¶
　大宰所大計者非一官之吏而小宰所正者凡在官¶
　府之羣吏也¶
一曰以敘正其位¶
　王昭禹曰宰夫掌治朝之法以正王及三公六卿大¶
　夫羣吏之位固有尊卑也位以徳興徳以位敘因其¶
　人之徳有小大而授之以位之尊卑則爵以階而升¶
　命以等而進矣(○劉執中曰以品秩/為敘則位可正矣)¶
二曰以敘進其治¶
<pb:KR1d0010_WYG_004-7a>¶
　賈氏曰卿大夫士有治職功狀文書進於上亦先尊¶
　後卑也(○王氏曰以其位之敘進之進/之謂若治目有功進使治凢也)¶
三曰以敘作其事¶
　史氏曰有官斯有職有職斯有事至於各共其事而¶
　不敢怠忽者有敘以作之也(○王昭禹曰月有所攷/以稽其行之有造歳有)¶
　(所㑹以簡其業之大成/此所謂以敘作其事)○黄氏曰以敘進其治未嘗¶
　不欲其治也又惡其陵節犯上出位邀功故以敘進¶
　之頺靡廢曠不可以不戒也則又以敘而作其事¶
<pb:KR1d0010_WYG_004-7b>¶
四曰以敘制其食¶
　王昭禹曰餼廩稱事所以勸百工也上農夫食九人¶
　中食七人下食五人而庶人在官者其禄以是為差¶
　上士倍中士中士倍下士而下士之禄與庶人在官¶
　者同則食之多寡厚薄固有常數矣以敘制之而先¶
　後得其倫則士無素飱而滅裂於其職矣¶
五曰以敘受其㑹¶
　賈氏曰歳終進㑹計文書受之亦先尊後卑也○王¶
<pb:KR1d0010_WYG_004-8a>¶
　昭禹曰功事財用之計謂之㑹有以㑹其治者若大¶
　宰歳终令百官府各正其治受其㑹是也有以㑹其¶
　事者若宫正歳終則㑹其行事是也有以㑹其食者¶
　若宫正月终則㑹其稍食是也(○史氏曰非有敘以/受之則事之繁夥數)¶
　(之浩穰不得/其要領矣)¶
六曰以敘聽其情¶
　鄭康成曰情爭訟之辭也○王氏曰自㑹以上不得¶
　其情而至於訟訟則各以其敘聽之○王昭禹曰不¶
<pb:KR1d0010_WYG_004-8b>¶
　曰聽其訟而曰聼其情聼訟者在於得其情故也¶
　　　　　總論¶
　陳君舉曰小宰言六敘在前言六計在後此是考課¶
　法中間皆是官府事且㝷常人說六敘只作尊卑説¶
　殊不知此中有尊卑有先後有緩急以敘正其位是¶
　尊卑治者功状也謂如今日朝諸侯且先還諸侯奏¶
　功状其他不混在這裏以敘作其事者謂如今日理¶
　㑹朝諸侯事則朝諸侯事便在前其他且後今日理¶
<pb:KR1d0010_WYG_004-9a>¶
　㑹祭祀便是祭祀事在前其他又後耳制其食亦有¶
　𦂳慢處如聼其情雖是一人聽了一人說須是有體¶
　統朝廷上既將六敘去區處百官便有六計去察他¶
　廉也今一人善便察見得他是此善又或有能而不¶
　正者有正而不善辨者各各察他廉庶㡬天下無遺¶
　材¶
以官府之六屬舉邦治¶
　賈氏曰立長官必當以屬官佐之邦治得舉也¶
<pb:KR1d0010_WYG_004-9b>¶
一曰天官其屬六十掌邦治大事則從其長小事則専¶
達二曰地官其屬六十掌邦教大事則從其長小事則¶
専達三曰春官其屬六十掌邦禮大事則從其長小事¶
則専逹四曰夏官其屬六十掌邦政大事則從其長小¶
事則専達五曰秋官其屬六十掌邦刑大事則從其長¶
小事則専達六曰冬官其屬六十掌邦事大事則從其¶
長小事則専達¶
　陳君舉曰六官各六十凡三百六十周天之數也治¶
<pb:KR1d0010_WYG_004-10a>¶
　官之屬六十三教官之屬七十九禮官之屬七十一¶
　政官之屬六十有六小宰皆曰六十舉成數耳○易¶
　氏曰聖人法天建官天度奇而不齊聖人亦不如是¶
　之拘也¶
　鄭康成曰大事則從其長若庖人内外饔與膳夫共¶
　王之食小事専達若宫人掌舎則各為一官也(○賈/氏曰)¶
　(鄭直舉天官之内其事顯者各言其一也其餘若大/府則治藏之長地官司市則市官之長春官大司樂)¶
　(則樂官之長夏官司甲則兵戈盾官之長如此之𩔖/甚多不可具陳小事専達若天官亦甚衆不可具言)¶
<pb:KR1d0010_WYG_004-10b>¶
　(也/)○史氏曰大事雖畧所係則重故當從長小事雖¶
　煩所係則輕故當専達(○李景齊曰卑而尸大功則/勢有所不行尊而尸小功則)¶
　(力有所不及故大事則從其長所以示其有所統一/而小事使之専達者則在下者亦得以自盡其才此)¶
　(成周之世所以無/曠官無廢事也)¶
以官府之六職辨邦治¶
　賈氏曰六官各有職若天官治職地官教職其職不¶
　同邦事得有分辨故云以辨邦治也¶
　　愚案制為成書則曰典待人而行則曰職六典以¶
<pb:KR1d0010_WYG_004-11a>¶
　　書言故及於官府百官之職六職以人言故百官¶
　　府不必言¶
一曰治職以平邦國以均萬民以節財用¶
　王氏詳說曰平詳於經均詳於紀¶
　黄氏曰平邦國均萬民上之財用不節何可為也故¶
　冢宰制國用¶
　劉氏曰邦國制度由天官以裁處故以節財用為職¶
　否則制度崇而力不能供矣○王昭禹曰大宰以道¶
<pb:KR1d0010_WYG_004-11b>¶
　揆之故財欲均用欲節小宰以法守位但謹其出入¶
　而已故以節財用而不言均¶
二曰教職以安邦國以寧萬民以懷賔客¶
　王昭禹曰教典之為書教官之為職同於安邦國而¶
　已○賈氏曰教典云擾萬民此云寧萬民擾為馴馴¶
　則寧義無異也¶
　王氏曰教官之屬以其職推而行之然後可以寧萬¶
　民也○鄭康成曰懐亦安也賔客來共其委積所以¶
<pb:KR1d0010_WYG_004-12a>¶
　安之(○賈氏曰大司徒有遺人掌十里有廬廬有飲/食之等故云共委積也○黄氏曰敎之以君臣)¶
　(之義長㓜之序是故諸侯各述其職而合邦交之好/焉其道通乎下故洪範八政七曰賔詩曰既見君子)¶
　(為龍為光又曰燕笑語兮/是以有譽處兮是之謂懷)¶
　劉氏曰邦國人民由地官以安擾故以懷諸侯為職¶
　否則人民擾而邦國不寧矣○王昭禹曰中庸九經¶
　亦終於懷諸侯¶
三曰禮職以和邦國以諧萬民以事鬼神¶
　王氏曰禮典禮職皆以和邦國諧萬民者蓋禮者體¶
<pb:KR1d0010_WYG_004-12b>¶
　也體定則禮典之為書禮官之為職不能有所加損¶
　也邦國不和則無與事其先王萬民不諧則無與致¶
　其禋祀故禮職以和邦國諧萬民而後以事鬼神也¶
　(○鄭鍔曰邦國萬民皆已和諧則明而人心悅矣鬼/神依人而行先成人然後致力於神斯能以事鬼神)¶
　(也/)¶
四曰政職以服邦國以正萬民以聚百物¶
　王昭禹曰政典之為書止於平邦國而已政官之屬¶
　推而行之然後有以服邦國(○賈氏曰服由平定使/之然則服亦平也均與)¶
<pb:KR1d0010_WYG_004-13a>¶
　(正義亦一也○王氏詳說/曰服詳於平正詳於均)¶
　鄭康成曰聚百物者司馬主九畿職方制其貢各以¶
　其所有(○黄氏曰軍旅田役貢賦皆司馬政典稼穡/財貨馬牛車輦器械之屬聚則公私俱足鄭)¶
　(言職方制貢蓋其一事耳○劉氏曰不以聚百物為/職則兵事興而民力殫矣○王氏曰聚百物以求之)¶
　(邦國萬民而已不能服之正之則其財豈肯供上之/所求故政職以服邦國正萬民而後以聚百物也)¶
五曰刑職以詰邦國以糾萬民以除盗賊¶
　王昭禹曰刑典刑職皆以詰邦國糾萬民者蓋刑者¶
　形也形成也故刑典之為書刑官之為職亦不能加¶
<pb:KR1d0010_WYG_004-13b>¶
　損焉¶
　劉氏曰不以除盗賊為職則刑罰濫而大寇作矣¶
六曰事職以富邦國以養萬民以生百物¶
　王昭禹曰事典之為書事官之為職同於富邦國而¶
　已事典之為書止於生萬民事官之屬推而行之然¶
　後有以養萬民也生則使之蕃息而已未有以相養¶
　也¶
　　愚案事職多百工事百工飭化八材蠧物則有之¶
<pb:KR1d0010_WYG_004-14a>¶
　　何以使百物之能生劉氏曰不以生百物為職則¶
　　事為廣而八材枯此乃指考工記補亡書言之非¶
　　古之事職書曰司空掌邦土居四民時地利百物¶
　　雖生於土必四民各安其居地利不失其時然後¶
　　生長繁殖物物皆遂事職之生百物猶三農之生¶
　　九穀所以言於富邦國養萬民之後¶
　　　　　總論¶
　葉氏曰六卿九職各以數字之微使歸統敘一職之¶
<pb:KR1d0010_WYG_004-14b>¶
　内各有條目使就績用充其所行而三才之道無遺¶
　憾矣¶
以官府之六聯合邦治¶
　劉迎曰天下之事無大於賓祭凶荒軍旅田役用人¶
　最多分職最衆所以有聯事而合治○黄氏曰凡官¶
　府之相關通者聯合之¶
　王昭禹曰八法之官聯以㑹官治此云官府之六聯¶
　合邦治者大司徒曰天地之所合也風雨之所㑹也¶
<pb:KR1d0010_WYG_004-15a>¶
　兩之謂合衆之謂㑹㑹官治則所㑹者衆矣合邦治¶
　則所合者官聯與邦治而已¶
一曰祭祀之聯事¶
　王昭禹曰玉幣牲牢之屬酒醴器皿之𩔖所用者非¶
　一官大宰賛玉幣爵而小宰亦賛之大宰眡滌濯而¶
　大宗伯亦宿視之五官供六牲而小宗伯又毛六牲¶
　而頒之于五官司尊&KR0595;掌六尊六&KR0156;之位而小宗伯¶
　又辨其名物以待祭祀若此𩔖皆祭祀之聯事¶
<pb:KR1d0010_WYG_004-15b>¶
二曰賓客之聯事¶
　王昭禹曰大朝覲㑹同大宰賛玉幣玉獻玉几玉爵¶
　而小宰亦賛凡受幣之事大宗伯以賔禮親邦國而¶
　大行人亦掌大賔之禮大客之儀大宗伯朝覲㑹同¶
　為上相而小行人於將幣則為承而擯宰夫掌其牢¶
　禮委積膳獻飲食之陳數而掌客亦掌四方賔客之¶
　牢禮餼獻飲食之等數若此𩔖皆賔客之聯事¶
三曰喪荒之聯事¶
<pb:KR1d0010_WYG_004-16a>¶
　賈氏曰荒謂年穀不熟○王昭禹曰大喪大宰贊贈¶
　玉含玉而大司徒大喪則率六郷之衆庶屬其六引¶
　而治其政令大司徒大荒則令邦國移民通財而小¶
　行人若國凶荒令賙委之若此𩔖皆喪荒之聯事¶
四曰軍旅之聯事¶
　王昭禹曰古者軍將皆命卿而師旅卒長之屬皆下¶
　大夫士掌其事大司徒大軍旅以旗致萬民治其徒¶
　庶之政令而小司徒令萬民之卒伍而亦帥其衆庶¶
<pb:KR1d0010_WYG_004-16b>¶
　郷師大軍旅正治其徒役與其輂輦大司馬及戰廵¶
　陳眡事而賞罰若此𩔖皆軍旅之聯事¶
五曰田役之聯事¶
　王昭禹曰田所以簡衆役所以任衆大司徒大田役¶
　以旗致萬民而治其徒庶之政令郷師凡四時之田¶
　以司徒之大旗致衆庶大役則帥民徒而至治其政¶
　令小司徒㑹萬民之卒伍以作田役大司馬有蒐苖¶
　獮狩之事而大役則與慮事屬其植受其要若此𩔖¶
<pb:KR1d0010_WYG_004-17a>¶
　皆田役之聯事¶
六曰斂弛(只氏/反)之聯事¶
　王昭禹曰斂民之財謂之斂弛民之力謂之弛(即鄭/說)¶
　言斂則散利可知也言弛則薄征亦可知也大宰掌¶
　九貢九賦而大府司㑹司書之𩔖亦掌之所謂斂也¶
　鄉大夫國中貴者之𩔖皆舎征而小司徒凡征役之¶
　施舎亦掌之所謂弛也凡此𩔖皆斂弛之聯事¶
凡小事皆有聯¶
<pb:KR1d0010_WYG_004-17b>¶
　王昭禹曰非祭祀賔客喪荒軍旅田役斂弛六者之¶
　大事餘皆小事也若膳夫之官有庖人亨人内外饔¶
　之𩔖通職聯事司關掌國貨之節以聯門市皆小事¶
　也¶
以官府之八成經邦治¶
　賈氏曰官府中有此八事皆是舊法成事品式依而¶
　行之以經紀邦國之政治(○王昭禹曰事為之制物/為之防終始皆備其法一)¶
　(定而不可虧是乃謂之成民有/爭焉以此聽之故曰經邦治)○黄氏曰此即大宰¶
<pb:KR1d0010_WYG_004-18a>¶
　八法官成也八法為屬職聯成計其目皆在小宰大¶
　抵小宰治官府最詳八成所以待萬民之治也事莫¶
　繁於此大小宰通職小宰任其繁則大宰所治皆要¶
　也其曰經邦治治之所由以立也○劉氏曰八成者¶
　民物簿書圖籍之事皆有定制而不可亂所以養民¶
　之信自古皆有死民無信不立禮樂刑政待信而為¶
　本民無信雖有禮樂刑政何所措哉(○李景齊曰自/伏義造書契以)¶
　(代結繩之政而人之要約益嚴誠信益薄聖人豈固/欲如是紛紛世變之所趨不得不然周公為周豈不)¶
<pb:KR1d0010_WYG_004-18b>¶
　(能還斯民於淳樸之域而小宰以八成經邦治若所/謂比居簡稽版圖傅别禮命書契質劑要㑹無非切)¶
　(切於簿書惟恐防姦之不密者其待民不既薄矣乎/大抵周公制作凡所為纎悉委曲者不獨為一時言)¶
　(實為後世慮也教化之孚者誠不待要約之固而後/世誠信之已薄則文籍之可稽猶足濟治道之窮故)¶
　(雖春秋諸侯侵暴猶知惡其籍則知簡書之/可畏亦足以維持人心周公可謂長慮)¶
一曰聽政役以比居¶
　王昭禹曰上之所施謂之政下之所從謂之役記曰¶
　五十不從力政則政者力政也施政於上而興力於¶
　下故謂之政役¶
<pb:KR1d0010_WYG_004-19a>¶
　鄭司農曰比居謂伍籍也(○王氏曰聽政役者欲知/其可任與其施舎者故以)¶
　(比居聽之比謂國比居謂民居以國比正之而不服/則又以民居正之以國比正之若後世以五等簿差)¶
　(役也以民居正之若後世以簿差役不服則檢視屋/産也○史氏曰出則有比入則有居以此聽政則力)¶
　(政公以此聽役則力役/省民之姦偽不行矣)¶
二曰聽師田以簡稽¶
　王昭禹曰師所以用衆田所以簡衆○鄭司農曰簡¶
　稽士卒兵器簿書(○王氏曰簡謂閱而選之稽謂考/而計之簡稽皆有書焉師田者欲)¶
　(知其車徒之所任財器之所出故以簡稽/聽之○黄氏曰車徒牛馬器械皆具於此)¶
<pb:KR1d0010_WYG_004-19b>¶
三曰聽閭里以版圖¶
　賈氏曰在六鄉則二十五家為閭在六遂則二十五¶
　家為里閭里之中有爭訟則以户籍之版土地之圖¶
　聽决之(○王氏曰欲知人民所屬故以版聽之欲知/地域所守故以圖聽之○易氏曰版謂夫家)¶
　(生齒之版圖謂土地風氣之圖既有成法矣/欲校登其閭里人民之數則以版圖聽之)¶
四曰聽稱責以傅(音/附)别(彼列/切)¶
　王昭禹曰舉物以就貨為稱謂貧不足者也責其所¶
　償者為責謂富有餘者也(○愚案孟子云又稱貸/而益之稱謂舉責也)○¶
<pb:KR1d0010_WYG_004-20a>¶
　鄭司農曰傅傅著約束於文書别别為兩兩家各得¶
　一也(○賈氏曰謂於劵背上大作一手書字札中央/破之為二段以别之也爭此責者則以傅别劵)¶
　(書決/之)¶
　劉迎曰傅别乃地之劵書質劑乃市之平賈朝士之¶
　職曰凡屬責者以其地傅而聽其辭此地之有傅也¶
　(○王氏曰責有傅其/事若今責契立保)又曰凡有責者有判書以治則¶
　聽是别者判書此地之有别也(○王氏曰判書稱責/之要也别謂人執其)¶
　(一書其所與之數使責者執之書其所償之數/使稱者執之以其償責或不能一而足故也)聽地¶
<pb:KR1d0010_WYG_004-20b>¶
　訟以傅别則曲直分矣不然聽稱責以傅别何以繼¶
　之聽閭里版圖之後乎¶
五曰聽禄位以禮命¶
　王氏曰禮有數命有等禄位視此以制○鄭康成曰¶
　禮之九命之差等(○賈氏曰言大宗伯九儀也有人/爭禄之多少位之前後則以禮命)¶
　(文書聽/之也)¶
六曰聽取予以書契¶
　王氏詳說曰貸而生息謂之稱責貸而不生息謂之¶
<pb:KR1d0010_WYG_004-21a>¶
　取予地官泉府云掌以市之征布歛市之不售貨之¶
　滯於民者買者各從其柢都鄙從其主國人郊人從¶
　其有司然後予之此所謂取予也又云凡民之貸者¶
　與有司辨而受之以國服為之息此所謂稱責也¶
　王昭禹曰民之通財不能無取予取予者謂彼有所¶
　取而此有所予也利之所在而爭心存則取予者不¶
　可無書契載於簡牘謂之書合而驗之謂之契(○王/氏曰)¶
　(契謂人執其一予者執左取者執右合而驗之也别/也契也皆要也稱責之謂别則其用以别為主取予)¶
<pb:KR1d0010_WYG_004-21b>¶
　(之謂契則其用以契為主○黄氏曰書契酒正/凡有秩酒者以書契授之則凡取與者皆有此)¶
七曰聽賣買以質劑¶
　王昭禹曰商賈之阜通貨賄則不能無賣買先王以¶
　日中為市致天下之民聚天下之貨使之交易而退¶
　各得其所防其有爭心焉故大市所以致信也質其¶
　事者若今市契立見也劑則為要書而巳正之以質¶
　則其人足以驗也正之以劑則其書足以驗也(○賈/氏曰)¶
　(案質人云大市以質小市以劑注云大市人民牛馬/之屬用長劵小市兵器珍異之物用短劵今鄭注謂)¶
<pb:KR1d0010_WYG_004-22a>¶
　(兩書一札同而别之者蓋謂前後作二契於中央破/之兩家各得其一皆無手書字故異於傅别也有人)¶
　(爭此市事者則/以質劑聽之)¶
　王氏詳說曰傅别背有手書而質劑則無手書鄭氏¶
　之說似出臆說亦似近人情夫結繩作而有書契以¶
　書契為未足而有質劑以質劑為未足而有傅别取¶
　予輕於賣買賣買輕於稱責此三者所用不同以有¶
　輕重也¶
八曰聽出入以要㑹(古外/反)¶
<pb:KR1d0010_WYG_004-22b>¶
　鄭司農曰要㑹謂計最之簿書月計曰要嵗計曰㑹¶
　故宰夫職曰嵗終則令羣吏正嵗㑹月終則令正月¶
　要○王昭禹曰出謂給以用入謂振以藏於財之出¶
　入而有治焉小則以月計正之大則以嵗㑹正之如¶
　此則財之出入無不當者矣(○賈氏曰此出入者正/是官内自用物有人爭)¶
　(此官物者則以/要㑹簿書聽之)¶
　　　　　總論¶
　王氏詳說曰要之八成皆文書也比居簡稽版圖禮¶
<pb:KR1d0010_WYG_004-23a>¶
　命要㑹文書之用於公者也傅别書契質劑文書之¶
　用於民者也(○黄氏曰比居簡稽版圖禮庫曰掌在貴/有司而民間得案據以為証禮命以辨)¶
　(賤蔵於有司凡宫室車旗衣服禮儀皆有節制有㑹/爭者則通考之以息其訟若夫傅别書契質劑要)¶
　(公&KR0059;皆有之衣服宫室馬牛兵器珍異之屬取予則/以書契買賣則以質劑皆所以通財物也出有傅别)¶
　(入有要㑹皆所以防抵冐也經邦治而以八成者蓋/言皆有成法其不協於官府之成法則不得行也)¶
以聽官府之六計弊羣吏之治¶
　鄭康成曰聽平治也平治官府之計有六事(○黄氏/曰聽謂)¶
　(聽察之也孔子曰如有所譽者其有所試矣計訃其/功狀也曰善曰能曰敬曰正曰法曰辨所以斷其才)¶
<pb:KR1d0010_WYG_004-23b>¶
　(等也凡此言者有其一皆可/以治故謂之治行弊斷也)¶
一曰廉善二曰廉能三曰廉敬四曰廉正五曰廉法六¶
曰廉辨¶
　　愚案廉者猶廉問廉察康成謂六事以廉為本非¶
　　也廉特善之小言善則廉在其中而廉非為善之¶
　　主後世貪濁者多始以廉潔為貴周以六計弊吏¶
　　治先之廉善者問其吏之善否何謂善如詩之淑¶
　　人君子是也有其善何施而不近厚繼之廉能者¶
<pb:KR1d0010_WYG_004-24a>¶
　　問其吏之能否何謂能如孟子之能勝其任也有¶
　　其能則何事之不立(○王昭禹曰能事神人然後/可以典禮能諧八音然後可)¶
　　(以典樂茍為不能/瘝官曠職者衆矣)問及於敬則必其恪居官次於¶
　　心不欺於事不茍而後謂之敬如或怠忽荒散不¶
　　得而茍容也問及於正必其操履端方治行清嚴¶
　　不為勢奪而後謂之正如或起信險膚不得而濫¶
　　冒也法貴能守大綱小紀不可亂也作聰明者¶
　　或逞智以紛更之則吏之守法如之何而不問事欲¶
<pb:KR1d0010_WYG_004-24b>¶
　　其辨是是非非不可眩也蔽耳目之近將事至而不¶
　　能決則吏之能辨與否又如之何而不問以此六¶
　　者聽之則羣吏之治可得而斷矣¶
　李景齊曰後世考課之法即小宰六計之遺意也雖¶
　然吏以廉善為上而能次之故六計必以廉善居其¶
　首而以廉能居其次若夫廉敬廉正則以其行已之¶
　能敬能正也廉法廉辨則以其當官之能守法辨事¶
　也¶
<pb:KR1d0010_WYG_004-25a>¶
以灋掌祭祀朝覲㑹同賔客之戒具軍旅田役喪荒亦¶
如之¶
　鄭康成曰法謂禮法也(○易氏曰法式也天下之事/不豫則不立祭祀朝覲㑹同)¶
　(賔客以至軍旅田役喪荒之事凡七者皆國之大事/不先具則必有緩不及事之患故平居之際戒其所)¶
　(當為之事具其所當用之物小/宰皆以式法掌之而待其事焉)戒具戒官有事者所¶
　當共¶
　鄭伯謙曰小宰以法掌祭祀朝覲㑹同賔客之戒具¶
　軍旅田役喪荒亦如之今九式之中不及朝覲㑹同¶
<pb:KR1d0010_WYG_004-25b>¶
　軍旅田役何也曰朝覲㑹同之用不過牢禮委積膳¶
　獻飲食賔賜飱牽而已此則賔客之式也軍旅田役¶
　之用亦不過幣帛芻秣匪頒工事而已而外府共財¶
　用之幣齎委人共委積薪芻司勲掌賞地宫正頒衣¶
　裘車人矢人繕人槀人司弓矢司甲兵之𩔖一切皆¶
　有式法以給其財此則幣帛芻秣匪頒工事之式也¶
　○王氏詳說曰七事皆六聯也七事不言六聯之歛¶
　弛六聯不言七事之朝覲㑹同者七事之下所謂共¶
<pb:KR1d0010_WYG_004-26a>¶
　其財用非歛乎治其施舎非弛乎六聯所言合邦治¶
　而已七事則共其財用治其施舎財用施舎在朝覲¶
　自為一事㑹同自為一事賔客自為一事不可比而¶
　同之此又見周公立法之意也¶
　(王昭禹曰祭祀所謂吉禮朝覲㑹同賔客所謂賔禮/軍旅田役所謂軍禮喪荒所謂凶禮也禮有五而此)¶
　(不及嘉禮者蓋嘉禮有脤膰之禮則祭祀之事也有/享燕之禮則賔客之事也然則言祭祀賔客則足以)¶
　(兼嘉禮矣宗伯正掌禮之官故其事詳/小宰治官聯事通職而已故其事畧)¶
七事者令百官府共(音/恭)其財用治其施舎聽其治訟¶
<pb:KR1d0010_WYG_004-26b>¶
　鄭康成曰七事謂先四如之者三也(○王昭禹曰祭/祀一也朝覲二)¶
　(也㑹同三也賔客四也與軍/旅田役喪荒三者凡七也)施舍不給役者(○賈氏/曰即上)¶
　(六聯注引鄉大夫國中貴者賢者/能者服公事者老者疾者是也)¶
　王氏曰理其事謂之治爭其事謂之訟財用出於官¶
　府而施舎加於人民治訟則或以財用之不共或以¶
　施舎之不治故先言共其財用次言治其施舎後言¶
　聽其治訟○王氏詳說曰財用所共自有大府而令¶
　之者小宰也施舎所治自有鄉大夫而令之者小宰¶
<pb:KR1d0010_WYG_004-27a>¶
　也(○史氏曰於五禮以法繩/其要於七事以令總其繁)¶
凡祭祀贊玉幣爵之事祼將之事¶
　鄭鍔曰大宰所贊者祀五帝祀大神享先王之時也¶
　小宰凡祭祀皆贊之(○賈氏曰大宰祀五帝贊玉幣/爵今此又言贊此三者謂小宰)¶
　(執以授大宰大宰執/以授王是相贊助也)○王氏曰祼謂祼而將瓚也○¶
　鄭康成曰將送也○陸氏曰商人尊神交於明故先¶
　樂而求諸陽周人尊禮求諸幽故先祼而求諸隂鄭¶
　氏謂王酌鬱鬯以獻尸尸受之啐之奠之然尸神象¶
<pb:KR1d0010_WYG_004-27b>¶
　也初受而自祼非禮意也鄭氏又謂宗廟有祼天地¶
　大神尊不祼考之禮於典瑞玉人鬯人則祼先王賔¶
　客社稷宗廟山川四方而已是祼不施於天地然大¶
　宗伯凡祀大神享大鬼祭大示涖玉鬯表記曰親耕¶
　粢盛秬鬯以事上帝蓋祀天有鬯者陳之而已非祼¶
　也(○王氏詳說曰祭惟祭宗廟用祼其他天地社稷/山川等祭則惟秬鬯而已鬱人之職與鬯人異祼)¶
　(鬱鬯謂以鬱金草實&KR0156;而陳之所謂築之而煮之是/也鬯人云掌共秬鬯而飾之社壝用大罍禜門用瓢)¶
　(齎則是天地等祀皆有/秬鬯但不用鬱為祼耳)¶
<pb:KR1d0010_WYG_004-28a>¶
　鄭鍔曰祭祀用玉用幣用爵所以見禮神之文祼將¶
　之事所以見求神之實王薦玉幣爵而小宰贊之王¶
　酌鬱鬯以祼而小宰將之贊則執以授王使薦獻不¶
　失其節將則奉以授尸焉大宰無祼將之事其所贊¶
　者主祀五帝言之天神不祼也惟人道宗廟有之然¶
　宗廟之祼大宰贊王亦不將送其將者小宰故特言¶
　祼將之事也¶
凡賔客贊祼凡受爵之事凡受幣之事¶
<pb:KR1d0010_WYG_004-28b>¶
　賈氏曰凡賔客贊祼者大行人云上公再祼而酢謂¶
　諸侯來朝朝享既畢王禮之有此灌酢之禮也(○王/昭禹)¶
　(曰大享之禮惟不入牲其他皆如祭祀先王/以祭祀之禮待賔客所以致敬而神之也)○鄭鍔¶
　曰凡此言贊皆贊王也考大宗伯之文曰大祭祀王¶
　后不與則攝薦豆籩徹其下乃言大賔客則攝而載¶
　果蓋后有酌璋瓚祼賔之禮偶不與焉宗伯攝之烏¶
　可以此贊祼為助宗伯受爵謂王受賔客之玉爵受¶
　幣謂王受賔客之玉幣凡此二事亦贊王受之先儒¶
<pb:KR1d0010_WYG_004-29a>¶
　以為助大宰非也○王昭禹曰大宰於幣爵之事無¶
　所不贊小宰所贊特受幣受爵而已○王氏詳說曰¶
　大宰於幣爵言贊不言受此言受又言凡所以見小¶
　宰之治其小也¶
喪荒受其含襚幣玉之事¶
　賈氏曰喪謂王喪諸侯諸臣有致含襚幣玉之事荒¶
　謂凶年諸侯亦有致幣玉之事○鄭康成曰春秋傳¶
　曰口實曰含衣服曰襚凶荒有幣玉者賔客所賙委¶
<pb:KR1d0010_WYG_004-29b>¶
　之禮○王氏曰喪荒有幣玉則賻贈賙委之物也¶
　賈氏曰大宰不言則此小宰得專受之¶
月終則以官府之敘受羣吏之要贊冢宰受嵗㑹¶
　鄭康成曰主每月之小計也○賈氏曰月計曰要毎¶
　月之終使官府致其簿書之要受之當先尊後卑故¶
　言敘嵗計曰㑹助冢宰受一嵗之計也○王昭禹曰¶
　日成掌於宰夫月要掌於小宰嵗㑹掌於大宰尊卑¶
　詳略之敘嵗㑹正掌以大宰小宰者大宰之貳故贊¶
<pb:KR1d0010_WYG_004-30a>¶
　冢宰¶
嵗終則令羣吏致事¶
　王昭禹曰嵗終日窮于次月窮于紀星回于天數將¶
　幾終嵗且更始天子與公卿大夫共飭國典論時令¶
　以待來嵗之宜羣吏治事必有所致以告于上者焉¶
　(○鄭康成曰使齎嵗盡文書來至若今上計○賈/氏曰謂使六官各致一年功狀將來攷之故也)大¶
　宰於嵗終聽其致事小宰則令羣吏致事而已必小¶
　宰先令致事然後大宰得以聽之¶
<pb:KR1d0010_WYG_004-30b>¶
正嵗帥治官之屬而觀治象之灋徇以木鐸曰不用灋¶
者國有常刑¶
　鄭康成曰正嵗謂夏之正月得四時之正以出教令¶
　者審也○賈氏曰大宰以周之正月始和布之天下¶
　至此建寅正嵗之正月縣于象魏其小宰亦助大宰¶
　帥治官之屬及萬民以觀之(○呉徳方曰鄭康成每/以正嵗為夏正建寅之)¶
　(月正月之吉為周正建子之月竊以為不然周以建/子為正凡事皆用本朝正𦍤若知有不可行處依前)¶
　(參用前代正朔則不必建子可也經中言嵗終即繼/之以正嵗為建寅則嵗終非建亥周家自廢其正朔)¶
<pb:KR1d0010_WYG_004-31a>¶
　(矣若以嵗終為建亥即始终有接續無縁住兩月也/正月之吉為周正一嵗之始無疑事有非朔日可行)¶
　(故云正嵗不拘朔日亦可○愚案此說謂嵗終與正/嵗正月相連不應隔絶固然參以凌人十二月斬冰)¶
　(内宰上春獻種中春始蠶與詩四月維夏六月徂暑/見於周幽王仍襲之後月令次序十二月行事見於)¶
　(秦人未改正朔之初曷嘗不以建寅紀/月其餘又見大史正嵗年說不可不攷)¶
　鄭康成曰古者將有新令必奮木鐸以警衆使明聽¶
　也木鐸木舌也文事奮木鐸武事奮金鐸○王昭禹¶
　曰垂以治象使有目者皆覩徇以木鐸使有耳者皆¶
　聞猶有犯焉宜刑之所取也常刑官刑也○黄氏曰¶
<pb:KR1d0010_WYG_004-31b>¶
　常刑謂國法掌在司寇¶
乃退以宫刑憲禁于王宫¶
　王昭禹曰小宰掌建邦之宫刑憲禁于王宫憲謂表¶
　而示之使之知禁之所在(○賈氏曰凡刑禁皆出秋/官今云憲禁者與布憲義)¶
　(同故小宰得秋官刑禁/文書表而懸之於宫内)¶
令于百官府曰各脩乃職攷乃灋待乃事以聽王命其¶
有不共則國有大刑¶
　王昭禹曰此王宫中之百官府也蓋百官有治事於¶
<pb:KR1d0010_WYG_004-32a>¶
　王宫者既憲禁於王宫又明為告令使皆知之○鄭¶
　康成曰乃猶汝也○王昭禹曰脩乃職令之各脩所¶
　治王宫中之職也攷乃法則令攷所奉行之法以避¶
　憲禁也待乃事則其事有待王宫之政令焉故也令¶
　以聽王命則欲其疾於聽從故也苟有不共則事上¶
　之職怠故告之以國有大刑大刑則非特常刑也故¶
　告以大刑以宫刑宜嚴於官府今律宫殿中所坐比¶
　常法有加亦是意也費誓於馬牛臣妾越逐不復與¶
<pb:KR1d0010_WYG_004-32b>¶
　夫竊馬牛誘臣妾皆誓之以常刑至於峙乃糗糧峙¶
　乃芻茭不逮不多則誓以大刑蓋事之輕則誓以常¶
　刑事之重别誓以大刑與此同(○林椅曰不共者先/事之戒不正者已事)¶
　(之攷不用法/者方事之為)¶
　　　　　總論小宰¶
　陳君舉曰小宰之職蓋貳冢宰以掌邦治而宰夫又¶
　所以貳小宰也故冢宰掌其典而小宰率其職冢宰¶
　操其柄而小宰治其糾禁凡小宰之所聽所弊所刑¶
<pb:KR1d0010_WYG_004-33a>¶
　雖非冢宰之所自為而百官之所以聳動警飭而不¶
　敢不勉者蓋曰嚴冢宰也夫是以君宰尊嚴朝廷清¶
　明百工稱職而不敢易紀律蓋本諸此¶
　¶
　¶
　¶
　¶
　¶
<pb:KR1d0010_WYG_004-33b>¶
　¶
　¶
　¶
　¶
　¶
　¶
　¶
　周禮訂義卷四¶

