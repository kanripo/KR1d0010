# -*- mode: mandoku-view; -*-
#+TITLE: 周禮訂義
#+DATE: 2015-08-24 22:07:39.694816
#+PROPERTY: ID KR1d0010
#+PROPERTY: BASEEDITION WYG    
#+PROPERTY: JUAN 後序
<pb:KR1d0010_WYG_081-1a>¶
周禮訂義後序¶
東巖王君次㸃彚周禮數十家説衷以已見為訂義若¶
干卷真文忠公既序之矣又拳拳俾予贅卷後辭十數¶
不獲将行束擔弛日以竢予文遂勉為之言周禮一書¶
先儒疑信相半横渠氏最尊敬之五峰氏最擯抑之二¶
説交馳學者幽冥而罔知所從甞平心思之周禮真周¶
公書漢志所謂周官六篇是也獨不幸有三可憾在成¶
周未能為成書在後世不得為全書此予每深致其惋¶
<pb:KR1d0010_WYG_081-1b>¶
惜嗟嘆之意何以的知為周公書是書之首曰惟王建¶
國辨方正位體國經野設官分職以為民極此言宅洛¶
建官之㫖司徒職曰日至之景尺有五寸謂之地中乃¶
建王國大宰職曰掌建邦之六典以佐王治邦國此演¶
而伸其㫖也洛天下之中地六官太平之盛典以中地¶
行盛典此周公佐成王宅洛之本心周書召誥曰旦曰¶
其作大邑其自時中乂洛誥亦曰其自時中乂萬邦咸¶
休此周公之心也又書周官載六卿自冡宰至司空雖¶
<pb:KR1d0010_WYG_081-2a>¶
不條陳設屬亦曰六卿分職各率其屬大㫖與六典合¶
所以的知為周公書然向使周公得輔成王於洛邑推¶
行其六典事制曲防之間文理密察之際必猶有所改¶
定庶幾為成書以詔後世惜也洛宅未及遷六典有書¶
未嘗行可憾一也仲尼慕周公者也從周之歎發於閒¶
居使得遂其為東周之志六典必見於推行討論潤色¶
益至於大成備周公之未備者不在仲尼乎横渠氏謂¶
仲尼繼周損益可知是也惜明王不興天下莫能宗之¶
<pb:KR1d0010_WYG_081-2b>¶
不復夢周之歎方形而天復不憖遺矣可憾二也秦火¶
後經籍多殘失禮書為甚漢武帝時河間獻王始得周¶
官於民間比詩書最晚出故武帝詔有禮壊之歎顔師¶
古謂亡其冬官補以考工記有所亡有所補非全書也¶
此伊川氏所謂禮經多出於掇拾煨燼之餘安得句為¶
之解是也可憾三也有是三可憾則是書之存於天下¶
後世固足以見周公為萬世開太平之大㫖然前之既¶
未為成書後之又不得為全書則不能不使萬世而下¶
<pb:KR1d0010_WYG_081-3a>¶
抱不得見周公經制大成之深恨先儒乃盡歸咎於劉¶
歆以為勦入私説迎合賊莽不亦甚乎次㸃研精覃思¶
十餘年而訂義成顯幽闡㣲商是確非其有發先儒所¶
未發者多矣至其釋周公将整齊六典以為宅洛計不¶
幸殁而成王不果遷規摹不獲究冬官未嘗亡錯見於¶
五官中諸儒不能辨而補以考工記則尤有見於是書¶
本末之端的故子特表出之嘉熙丁酉夏中伏日古汴¶
趙汝騰茂實序于卷末¶
<pb:KR1d0010_WYG_081-3b>¶
　¶
　¶
　¶
　¶
　¶
　¶
　¶
　周禮訂義後序¶
