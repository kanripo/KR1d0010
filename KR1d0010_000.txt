# -*- mode: mandoku-view; -*-
#+TITLE: 周禮訂義
#+DATE: 2015-08-24 22:07:37.388402
#+PROPERTY: ID KR1d0010
#+PROPERTY: BASEEDITION WYG    
#+PROPERTY: JUAN 提要
<pb:KR1d0010_WYG_000-1a>¶
欽定四庫全書　　　　　經部四¶
　周禮訂義　　　　　　　禮𩔖一(周禮之屬/)¶
　　提要¶
　　　　(臣/)等謹案周禮訂義八十卷宋王與之撰與¶
　　　　之字次㸃樂清人淳祐二年六月行在秘書¶
　　　　省准勅訪求書籍牒温州宣取是編知温州¶
　　　　趙汝騰奏進特補一官授賔州文學後終于¶
　　　　通判泗州此本省牒州狀都司看詳及勅㫖¶
<pb:KR1d0010_WYG_000-1b>¶
　　　　均録載卷首葢猶宋本之舊前有真徳秀序¶
　　　　作于紹定五年壬辰下距進書時十年又有¶
　　　　趙汝騰後序作于嘉熈元年丁酉下距進書¶
　　　　時六年故汝談奏稱素識其人又稱徳秀殁¶
　　　　後與之益刪繁取要由博得約其書益精粹¶
　　　　無疵也所採舊說凡五十一家然唐以前僅¶
　　　　杜子春鄭興鄭衆鄭元崔靈恩賈公彦六家¶
　　　　其餘四十五家則皆宋人凡文集語録無不¶
<pb:KR1d0010_WYG_000-2a>¶
　　　　搜採葢以當代諸儒為主古義特附存而已¶
　　　　徳秀序稱鄭賈諸儒析名物辨制度不為無¶
　　　　功而聖人㣲㫖終莫之睹惟洛之程氏闗中¶
　　　　之張氏獨得聖經精㣲之藴永嘉王君其學¶
　　　　本于程張云云葢以義理為本典制為末故¶
　　　　所取宋人獨多矣其注考工記據古文尚書¶
　　　　周官司空之職謂冬官未嘗亡實沿俞廷椿¶
　　　　之謬說汝騰後序亦稱之殊為舛誤然廷椿¶
<pb:KR1d0010_WYG_000-2b>¶
　　　　淆亂五官臆為㸃竄與之則僅持是論而不¶
　　　　敢移掇經文視庭椿固為有間至其以序官¶
　　　　散附諸官考陸徳明經典釋文晉于寳注周¶
　　　　禮雖先有此例究事由意剙先儒之所不遵¶
　　　　不得援以為據也惟是四十五家之書今佚¶
　　　　其十之八九僅賴是編以傳雖貴近賤逺不¶
　　　　及李鼎祚周易集解能存古義而蒐羅宏富¶
　　　　固亦房審權周易義海之亞矣又案邱葵周¶
<pb:KR1d0010_WYG_000-3a>¶
　　　　禮補亡序稱嘉熈間東嘉王次㸃作周官補¶
　　　　遺由是周禮之六官始得為全書今本實無¶
　　　　補遺未審别為一書或附此書内而佚之然¶
　　　　憑臆改經之說正以不存為最善固無庸深¶
　　　　考也乾隆四十六年四月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
#+PROPERTY: JUAN [奏勑]
<pb:KR1d0010_WYG_000-4a>¶
朝奉郎直煥章閣權知温州軍州兼管内勸農事趙汝騰¶
　右臣汝騰龔準祕省公移索臣所領樂清縣管下士¶
　人王與之周禮訂義以俟聖覽臣即命工匠就其家¶
　印寫貳本繳納臣竊詳諸經訓解皆有先儒折衷彚¶
　集成書獨二禮闕周禮又不幸遭王安石不善用以禍¶
　天下學者望而疑之雖程顥頤張載三先生尊信此¶
　書僅有緒言見於語録近世大儒朱熹辨明甚至皆¶
　有意表章之然亦未嘗作為訓義以行于世與之以¶
<pb:KR1d0010_WYG_000-4b>¶
　山澤臞儒乃能徧營天下前後儒先講解或一說之¶
　精或一義之當蒐獵無遺間亦自附已見剖析微眇¶
　是非審確故參預真徳秀擊節是書為之序徳秀殁¶
　與之益加意刪繁取要由博得約今其書益精粹無¶
　疵矣上可以裨聖明之治下可以釋學者之惑有功¶
　於六典甚多縉紳韋布爭欲得之與之刋於家臣嘗¶
　識其人近來假守益得之於旦評履踐無玷節守不¶
　渝皓首著書數種周官特其一也真經明行修之士¶
<pb:KR1d0010_WYG_000-5a>¶
　臣職在師帥每欲薦之於朝適㑹祕省取其著書臣¶
　用敢以姓名聞欲望聖㫖下祕省索與之訂義以備¶
　乙夜之觀仍少加旌異以風厲天下學者幸甚謹録¶
　奏聞伏候勅㫖淳祐二年十二月日朝奉郎直煥章¶
　閣權知温州軍州兼管内勸農事趙汝騰奏三年正¶
　月初六日奉聖㫖下秘書省宣入十八日奉聖㫖降¶
　付尚書省送檢正都司¶
都司擬上¶
<pb:KR1d0010_WYG_000-5b>¶
　照得温州布衣王與之皓首窮經其書滿家若周禮¶
　訂義最為精粹與之守志厲行無求於世今祕省取¶
　其書守臣上其名與獻書自鬻者不同欲特補一官¶
　以示旌異四月二十六日奉聖㫖王與之勅授賔州¶
　文學其周禮訂義付祕書省¶
#+PROPERTY: JUAN [牒文]
<pb:KR1d0010_WYG_000-6a>¶
行在祕書省牒温州¶
　勘㑹本省準尚書省劄子節文祕書省備奉聖㫖臣¶
　僚奏乞劄令州縣守宰多方詢問寄居官及士庶之¶
　家撰述修纂未進之書備禮求之令所在州軍於係¶
　省錢内支撥収買紙札雇人印寫二本一様如法裝¶
　背申𤼵赴省収藏内一本用黄帛裝背祗備御前宣¶
　取右劄付本省照應施行當省今訪聞得温州樂清¶
　縣王與之(字次/㸃)有周禮訂義(真文忠公/序有刋本)請照已降聖¶
<pb:KR1d0010_WYG_000-6b>¶
　㫖指揮事理疾速錢内印造或騰寫各二部裝背申¶
　𤼵前來祗備御前宣取須至公文牒請詳牒内備坐¶
　聖㫖指揮疾速印造或謄寫裝背申𤼵勿請違滯謹¶
　牒¶
　　淳　祐　二　年　六　月　日　牒¶
　　朝奉郎祕書郎兼呉王益王府教授蘆壯父¶
　　奉議郎祕書郎兼宗學博士陳晉接¶
　　奉議郎祕書丞兼權樞宻院檢詳諸房文字焦炳炎¶
<pb:KR1d0010_WYG_000-7a>¶
　　　　︵字位過密　無法显示︶　　　曽宏迪¶
　　祕　　　　　　書　　　　　　　監　闕¶
#+PROPERTY: JUAN [州狀]
<pb:KR1d0010_WYG_000-8a>¶
温州¶
　近準祕書省牒訪聞本州樂清縣王與之字次㸃周¶
　禮訂義印寫各二本内一本用黄帛裝背祗備御前¶
　宣取事所準指揮本州繼即遵禀關所屬印寫到樂¶
　清縣王與之周禮訂義計五十冊寫本三十冊用黄¶
　帛裝背作二盝今專差兵士潘阜賫𤼵見到合具申¶
　聞者右謹具申祕書省伏乞照㑹謹狀¶
　　淳　祐　二　年　十　一　月　日¶
<pb:KR1d0010_WYG_000-8b>¶
　　承　直　郎　温　州　軍　事　推　官　施洽狀¶
　　承　直　郎　温　州　軍　事　判　官　周夢𤼵¶
　　承務郎特添差通判温州軍州兼管内勸農事趙與薇¶
　　朝奉郎通判温州軍州兼管内勸農事趙賁夫¶
　　朝奉郎直煥章閣權知温州軍州兼管内勸農事趙汝騰¶
#+PROPERTY: JUAN 序
<pb:KR1d0010_WYG_000-9a>¶
周禮訂義序¶
周禮之難行於後世也久矣不惟難行而又難言然則¶
終不可行乎曰有周公之心然後能行周禮無周公之¶
心而行之則悖矣然則终不可言乎曰有周公之學然¶
後能言周禮無周公之學而言之則戾矣孟子曰周公¶
思兼三王以施四事其有不合者仰而思之夜以繼日¶
幸而得之坐以待旦公之心禹湯文武之心而其學則¶
禹湯文武之學也以此之心布而為政以此之學著而¶
<pb:KR1d0010_WYG_000-9b>¶
為書故能為成周致太平而為萬世開太平蓋自古禍¶
亂之原非一而大略有四焉君心縱於逸樂而羣下不¶
敢言也賢才壅於疏逖而在位非其人也元元愁痛而¶
上不聞蔽耳目之近而逺弗察也六官之屬凡能導人¶
主以侈欲者壹以冡宰統之三公之論道師保氏之詔¶
諌又皆以輔導為職而君者立於無過之地矣士之有¶
徳行道藝者民自興之而因使長與治焉修於家者莫¶
不達於朝廷則人才無陸沈天官弗私予矣居民有灋¶
<pb:KR1d0010_WYG_000-10a>¶
養民有政斂民有制刑民有典舉天下疲癃惸獨無不¶
樂其生者又自王畿之近至于六服之逺地之相去或¶
千萬里而情之相通如一家凡此皆禹湯文武之政公¶
之所思而得者畢萃於書非有公之心者其能行非有¶
公之學者其能言乎新室盜也宇文狄也其所經營皆¶
自私也志先王之道者莫如唐太宗然無端身刑家之¶
本而欲規井田議封建宜其卒莫能行也自劉歆用之¶
既悖儒者譁而攻之曰周禮不可行也吁歆之井田安¶
<pb:KR1d0010_WYG_000-10b>¶
石之泉府直竊其一二以自蓋爾安得累吾聖經邪彼¶
何休者指以為六國隂謀之書既幾於非聖無法而近¶
世之闢荆舒者又謂其廢孔子之春秋用劉歆之周禮¶
也獨不思春秋固出於周禮邪使周禮常行於天下則¶
春秋不作矣蓋後世之行周禮者其悖如彼而言者又¶
其戾如此故曰不惟難行而又難言也鄭賈諸儒析名¶
物辨制度不為無功而聖人微㫖終莫之睹惟洛之程¶
氏關中之張氏其所論說不過數條獨得聖經精微之¶
<pb:KR1d0010_WYG_000-11a>¶
藴蓋程張之學公之學也有公之學故能得公之心而¶
是書所賴以明也永嘉王君次㸃其學本於程張而於¶
古今諸儒之說莫不深究著為訂義一編用力甚至然¶
未以為足也方將蚤夜以思深原作經本指以曉當世¶
其心抑又仁矣以是心而為是學周禮一書其遂大明¶
矣嗚呼使是書而果大明在上者以周公之心行三王¶
之事則太平之路開禍亂之源窒豈空言哉予嘉次㸃¶
之志故為序于篇端而勉使益用力焉紹定五年閏九¶
<pb:KR1d0010_WYG_000-11b>¶
月甲戌建安真徳秀書¶
#+PROPERTY: JUAN 編集條例
<pb:KR1d0010_WYG_000-12a>¶
編集條例¶
　分序官目録於每職之前欲因爵之尊卑權之輕重¶
　　與其屬府史胥徒之多寡有無以知所職之事安¶
　　在¶
　諸家說經先後以經文為序¶
　諸家先訓詁次文義倣朱文公語孟集注例¶
　或諸家說同注䟽而注䟽不甚分明者只録諸家之¶
　　說¶
<pb:KR1d0010_WYG_000-12b>¶
　諸家辨析字義敷演㫖意可以補前說者傚吕氏讀¶
　　詩記注其下¶
　諸家解文或牽引枝蔓止留其主意餘繁文亦不録¶
　諸家説只取其至當者低正經一字寫其餘說亦可¶
　　取倣東萊讀詩記注其旁如所説未明經㫖雖注¶
　　疏不録至辨其不然及自出己見者以愚案為别¶
　諸説或總論一職大意各具逐職之末或貫説數官¶
　　本末見於末官之後或總論六十屬大意則各具¶
<pb:KR1d0010_WYG_000-13a>¶
　　逐官之末¶
#+PROPERTY: JUAN 序周禮興廢
<pb:KR1d0010_WYG_000-14a>¶
序周禮興廢¶
　孟子曰周公思兼三王以施四事其有不合者仰而¶
　　思之夜以繼日幸而得之坐以待旦(○張南軒曰/方是時周公)¶
　　(相成王欲以立經陳紀制禮作樂成一代之法故/推本三代四聖之心而施此四事達之天下以為)¶
　　(無窮之事業也○又曰凡井田封建取士建官禮/樂刑政雖起於上世莫備於周是皆周公心思之)¶
　　(所經緯本諸三代而達之者也/周公之心孟子𤼵明之至矣)¶
　　　愚案已上論周公作周禮本㫖¶
　書惟周王撫萬邦巡侯甸四征弗庭綏厥兆民六¶
<pb:KR1d0010_WYG_000-14b>¶
　　服羣辟罔不承徳歸於宗周董正治官(○孔氏曰/周禮每官)¶
　　(列其人之貟數及職所掌立為定法授與成王即/政之初即有淮夷叛逆未暇以立官之意號令羣)¶
　　(臣今既滅淮夷成王乃以周公所制周官六職頒/示羣臣以此告之○鄭康成曰周公居攝而作六)¶
　　(職謂之周禮營邑於上中七年致政成王以此禮/授之使居洛邑治天下○鄭鍔曰以洛誥攷之周)¶
　　(公營洛乃是欲使成王自服于土中亂為四方新/辟乃作六典之書以授之使往治于洛邑其言曰)¶
　　(子齊百工伻從王于周乃汝其悉自教王往新邑/伻嚮即有僚葢為成王齊整建官之法使王往新)¶
　　(邑自教率之各効其職也成王滅淮夷而歸在豐/董正治官始以新書從事然只在豐而不往洛邑)¶
　　(故周禮雖成終不盡用故經之授田等事今皆難/信正由成王不宅洛故有其法制之文終不見行)¶
<pb:KR1d0010_WYG_000-15a>¶
　　(之實也若如此論則經之首篇惟王建國辨方正/位之語始有所歸其它疑非周公全書皆可以意)¶
　　(曉/)¶
　　　愚案已上論周公授周禮于成王¶
　左傳齊仲孫歸曰不去慶父魯難未巳公曰若之何¶
　　而去之對曰難不巳將自斃君其待之公曰魯可¶
　　取乎對曰不可猶秉周禮周禮所以本也魯不棄¶
　　周禮未可動也(閔元/年)¶
　　晉侯使韓宣子來聘且告為政而來見禮也觀書¶
<pb:KR1d0010_WYG_000-15b>¶
　　於太史氏見易象與魯春秋曰周禮盡在魯矣吾¶
　　乃今知周公之徳與周之所以王也(昭二年○杜/預曰韓子所)¶
　　(見蓋周之舊/典禮經也)¶
　　　愚案巳上見周禮至春秋猶存¶
　孟子北宫錡問曰周室班爵禄也如之何孟子曰其¶
　　詳不可得聞也諸侯惡其害己也而皆去其籍然¶
　　而軻也嘗聞其略也(○孫氏曰周官在漢最晚出/孔氏既無明言孟軻之徒或)¶
　　(未之見疑信猶未决也不幸劉歆用之而大壤王安/石用之而益壤儒生學士真以為無用於後世矣)¶
<pb:KR1d0010_WYG_000-16a>¶
　　(夫去古遼逺雖使先王之制爛然在目固難盡棄/今之法而求復其初也然究觀其書以道制欲以)¶
　　(義防利以徳勝威以禮措刑尊鬼神敬卜筮親賔/客保小民藹然唐虞三代極盛之時非春秋戰國)¶
　　(以後所能髣髴也學者欲知先/王經制之備捨此書將焉取之)¶
　　　愚案已上見周禮至戰國已亡¶
　賈氏曰武帝始除挾書之律開獻書之路既出於山¶
　　巖屋壁復入于祕府五家之儒莫得見焉至孝成¶
　　帝逹才通人劉向子歆校理祕書始得列序著于¶
　　録略然亡冬官以考工記足之時衆儒並出共排¶
<pb:KR1d0010_WYG_000-16b>¶
　　以為非是惟歆獨識知其周公致太平之迹具在¶
　　于斯遭天下兵革並起弟子死䘮徒有里人河南¶
　　緱氏杜子春尚在永平之初年且九十能識其說¶
　　鄭衆賈逵往受業焉衆逵洪雅博聞又以經書記¶
　　𫝊相證明為解逵解行於世衆解不行然衆時所¶
　　解說近得其實案藝文志成帝時以書散亡使謁¶
　　者陳農求遺書於天下詔光禄大夫劉向校書經¶
　　傳諸子詩賦向輙條其篇目撮其意録而奏之會¶
<pb:KR1d0010_WYG_000-17a>¶
　　向卒哀帝復使向子歆卒父業歆總羣書奏七略¶
　　歆之録在哀帝時馬融迺云成帝命歆考理祕書¶
　　始得列序著於録略成帝時劉向父子並被帝命¶
　　至向卒哀帝命歆卒父所脩鄭𤣥序云世祖以來¶
　　通人達士太中大夫鄭少贛興及子大司農仲師¶
　　衆故議郎衛次仲宏侍中賈君景伯逵南郡太守¶
　　馬季良融皆作周禮解詁二鄭同宗大儒明理于¶
　　典籍觕識皇祖大經周官之義存古字𤼵疑正讀¶
<pb:KR1d0010_WYG_000-17b>¶
　　亦信多善徒寡且約用不顯傳于世今讚而辯之¶
　　庻成此家世所訓也然周禮起於成帝劉歆成于¶
　　鄭𤣥附離者大半故林孝存以武帝知周官末世¶
　　瀆亂不驗之書作十論七難以排棄之何休亦以¶
　　為六國隂謀之書惟鄭𤣥徧覽羣經知周禮乃周¶
　　公致太平之迹故能荅林碩之論難以為訓注使¶
　　周禮義得通焉¶
　　　愚案已上見周禮待漢以後諸儒而始明¶
<pb:KR1d0010_WYG_000-18a>¶
論周禮綱目¶
　程氏曰有闗睢麟趾之意然後可以行周官之法度¶
　張氏曰周禮惟太宰職難看蓋無許大心胷包羅記得此¶
　　復忘彼其混混天下之事當如捕蛇龍搏虎豹用¶
　　心力看方可故議論天下之事易處天下之事難¶
　　孔子常語弟子如或知爾則何以哉其他五官便¶
　　易看止一職也¶
　　　愚案已上見周禮不可徒行¶
<pb:KR1d0010_WYG_000-18b>¶
　三禮正義曰周禮儀禮並周公所記所謂禮經三百¶
　　威儀三千禮經則周禮也威儀則儀禮也(○朱氏/曰制度)¶
　　(之書惟周禮儀禮可信周禮必竟是出於一手謂/周公親筆作成固不可然大綱却是周公意思○)¶
　　(李景齊曰仲長統以為周禮禮之經禮記禮之𫝊/禮記作於漢儒雖名為經其實𫝊也葢禮記所記)¶
　　(多有春秋戰國間事不純乎唐虞夏商周之制故/王制紀朝覲為文裏時事月令說太尉官名為戰)¶
　　(國間事曾未若周/官之純于周禮也)¶
　　　愚案已上見周禮與儀禮禮記不同¶
　朱氏曰周禮好看廣大精密周家之法度在焉(○陳/及之)¶
<pb:KR1d0010_WYG_000-19a>¶
　　(曰周禮一書周家法令政事所聚或政典或九州/或司馬教戰之法或考工記後之作史者纂其典)¶
　　(章法度而成一代之書有周公之舊章有後來更/續者猶風雅頌通謂之周詩誓誥命通謂之周書)¶
　　(也信之者以為周公作不/信者以為劉歆作皆非也)¶
論五官目録¶
　陳君舉曰讀周禮須熟讀五官目録次知所屬有定¶
　　局更將西漢百官志及歴代官志與今官制參考¶
　　但其時須知尊卑貴賤緊慢親疎不同謂如内宰¶
　　一職乃士人為之至秦漢時便為大長秋有大長¶
<pb:KR1d0010_WYG_000-19b>¶
　　秋猶存此職東漢以來豈復有此又如醫師食醫¶
　　等職周官時士為之至本朝御藥院是和安大夫¶
　　或承宣使宣徽使領之便見得緊慢尊卑貴賤之¶
　　意須是以此考校古今識得徹底方可讀¶
　　　愚案此說所以分目録於每官之首令學者易¶
　　　　見¶
論天地四時官名¶
　　　愚案成周所以取名天地四時者非必曰掌天¶
<pb:KR1d0010_WYG_000-20a>¶
　　　　地四時之事上古雲龍鳥火之號固因天道¶
　　　　以建官至唐虞推廣是意其職漸分故堯之¶
　　　　官亦不止羲和四子舜之官亦非専掌天地¶
　　　　四時陳止齋曰自顓頊有南正重司天北正¶
　　　　黎司地之官至堯分為四職上掌天時下兼¶
　　　　人事以書之命辭考之知其猶在王朝預聞¶
　　　　政事此天人之合也至成周此意漸分取羲¶
　　　　和四職分配於六卿是以虚名加實職求其¶
<pb:KR1d0010_WYG_000-20b>¶
　　　　名官之意皆號云耳¶
論公孤不列於六職¶
　吕氏曰案周官三公論道經邦燮理隂陽三孤貳公¶
　　𢎞化寅亮天地弼予一人見得公孤之分不同周¶
　　禮一書惟三公不見何故自冢宰以下各領其職¶
　　所謂作而行之三公黙然無為坐而論道所謂司¶
　　萬化之原者不是耳目經歴簿書期會之計非有¶
　　司繩墨所能制只去本原上整頓朝夕納誨格人¶
<pb:KR1d0010_WYG_000-21a>¶
　　主之非心論道經邦便是燮理隂陽處何嘗去空¶
　　虚渺茫處理會大抵人主一心萬化之原一都一¶
　　俞論道之間使人主果識本原於此上轉得則上¶
　　而日月星辰無不順下而山川草木莫不寧便是¶
　　三公之職至三孤則𢎞大三公之化隂陽以氣言¶
　　天地則有形燮理在其上寅亮在其下公卿之分¶
　　於是著矣然弼予一人乃格君心之任於孤言之¶
　　而公之職不與者成王尊三公之至若不敢以身¶
<pb:KR1d0010_WYG_000-21b>¶
　　煩之蓋曰斯人也乃造物之友非予一人之弼尊¶
　　之至也¶
論官職多寡¶
　王昭禹曰唐虞稽古建官惟百夏商官倍至周又增¶
　　為三百六十先王建官或多或寡非矜異也稱事¶
　　之繁簡帝者之世其事簡故百官足矣王者之世¶
　　其事繁故夏商倍之周禮樂官備増而為三百六¶
　　十不如是則事繁而不舉官之多寡亦各趨時而¶
<pb:KR1d0010_WYG_000-22a>¶
　　已矣¶
　陳及之曰周禮雖以設官三百六十為額然職事貟¶
　　數不止此以天官考之凡卿大夫命士三百五十¶
　　餘人地官除鄉遂山虞林衡司闗司門不可考者¶
　　四百餘人春夏秋三官皆五百餘人凡六官中大¶
　　略以春夏秋三官為準以少乘多皆以五百人為¶
　　額凡三千人其間兼攝者必相半也何者先王¶
　　之制因事而命官作史之人因官而分職以三公¶
<pb:KR1d0010_WYG_000-22b>¶
　　六卿論之如周禮所云二鄉必公一人六卿各掌¶
　　其職冝若不可兼而成王時周公以公兼太宰召¶
　　公以公兼宗伯蘇忿生以公兼司寇故書洛誥云¶
　　司徒司馬司空也成王將崩同召太保奭芮伯彤¶
　　伯畢公衛侯毛公則是六卿中召公畢公毛公亦¶
　　上兼三公矣(○吕氏曰三公無職六卿則有職者/也三公論道而六卿則行道者也以)¶
　　(三公兼六卿合本末精/粗於一源可離非道也)由是推之先王之制其職¶
　　則不可廢其官未必一一有舉其大略則土訓誦¶
<pb:KR1d0010_WYG_000-23a>¶
　　訓無他職事掌葛徴絺綌掌染草徴染草掌荼徴¶
　　荼掌炭徴炭角人徴齒角羽人徴毛羽每官掌一¶
　　事無事之日多矣軍司馬行司馬輿司馬戎僕戎¶
　　右有軍旅則用之甸祝田僕有田獵則用之有䘮¶
　　紀則用夏采䘮祝有盟會則用詛祝建邦國則用¶
　　土方氏來逺方之民則用懐方氏先王豈能以禄¶
　　食養無用之官待有事然後用之亦臨事兼攝爾¶
　　盟府命士也太公兼之所謂載在盟府太師職之¶
<pb:KR1d0010_WYG_000-23b>¶
　　是也作禮者以職不可廢故各設其官職以待智¶
　　者决擇耳又六卿内治一官外兼一鄉則周官每¶
　　鄉卿一人每官卿一人若是者皆非事實也齊桓¶
　　公令國子髙子各率五鄉晉景公命士會將中軍¶
　　且為太傅命韓厥將新軍且為僕大夫晉悼公令¶
　　戎御屬校正司右屬司士皆古人之制也或者以¶
　　書謂唐虞稽古建官惟百夏商官倍亦克用乂今¶
　　予小子仰惟前代時若訓迪厥官則周之建官不¶
<pb:KR1d0010_WYG_000-24a>¶
　　能逺過夏商與其有兼攝相半亦千五百人矣曰¶
　　有朝廷官有田野官所謂建官惟百夏商官倍者¶
　　指在朝者也若總千里之内安能勝其事哉今考¶
　　六官中大率在朝廷者什之二三耳其他則分散¶
　　甸稍縣都之内與尚書無甚戾或者又謂鄉遂設¶
　　官最冗六鄉之民不過七萬五千家今設官至萬¶
　　八千九百三十人為大夫者百八十八六遂之民¶
　　亦不過七萬五千家而設官乃三千九百九十八¶
<pb:KR1d0010_WYG_000-24b>¶
　　人為大夫者四十人鄉遂共十五萬家大抵官吏¶
　　至二萬三千人如因民之入以賦官禄則十五萬¶
　　家之人所入能㡬何而足以養二萬三千官吏也¶
　　殊不知鄉遂之官吏皆土居人其大官如卿則朝¶
　　臣兼之以下大夫命士之屬分散在他處且如鄉遂人¶
　　數勢不可得兼者則各置焉¶
　李景齊曰古人自抱闗擊柝而上皆以下士為之無¶
　　非鄉舉里選徳行道藝之人此成周建官之美意¶
<pb:KR1d0010_WYG_000-25a>¶
論六官次叙先後¶
　陳君舉曰凡六官敘官之法義有二一則以義𩔖相¶
　　從謂宫正宫伯同主宫中事膳夫庖人内外饔同¶
　　主造食如此者皆是𩔖聚故連𩔖敘之二則次敘¶
　　六十官不以官之尊卑為先後皆以緩急為次第¶
　　故宫正等士官在前内宰等大夫官在後¶
論六官所屬交互¶
　陳君舉曰周禮設官分職大抵朝廷之事治官掌之¶
<pb:KR1d0010_WYG_000-25b>¶
　　邦畿之事教官掌之邦國之事司馬掌之今自朝¶
　　廷以上纎悉皆歸於大宰自國中以及近郊逺郊¶
　　小都大都皆屬教官而職方土方撢人凡邦國之¶
　　事皆屬司馬此其大略也其有截然一定不可易¶
　　者若司寇之屬凡朝廷之獄大小司寇士師掌之¶
　　六鄉之獄鄉士掌之六遂之獄遂士掌之甸稍縣¶
　　都之獄縣士掌之邦國之獄方士掌之四方之獄¶
　　訝士掌之謂其皆刑獄之事故雖自鄉遂之外甸¶
<pb:KR1d0010_WYG_000-26a>¶
　　稍縣都郡國四方一皆聯絡而盡屬諸司寇其他¶
　　又有不然者如大史内史掌六典八法八則八柄¶
　　之貳宜屬天官乃屬春官大小行人司儀掌客宜¶
　　屬春官乃屬秋官宰夫掌臣民之復逆矣則大僕¶
　　小臣御僕之掌復逆宜屬天官乃屬夏官宰夫掌¶
　　治朝之位矣則司士正朝儀之位宜屬天官乃屬¶
　　夏官地官掌邦畿之事凡造都邑建社稷設封疆¶
　　既悉掌之矣而掌固司險掌疆候人又見於夏官¶
<pb:KR1d0010_WYG_000-26b>¶
　　天官掌財用之事自大府至掌皮既悉領之矣而¶
　　泉府廩人倉人又見於地官自膳夫至腊人不過¶
　　充君之庖者悉領於天官至外朝百官之廩禄府¶
　　史胥徒之稍食畨上宿衛之廩給乃見於地官自¶
　　内司服至屨人凡王宫服餙之用悉領於天官而¶
　　司服司常典瑞巾車之屬乃見春官此其分職皆¶
　　有不可曉者自漢以來凡禮事皆屬大常兵事皆¶
　　屬將軍光禄勲中尉刑事皆屬廷尉其分量職守¶
<pb:KR1d0010_WYG_000-27a>¶
　　較然不紊然臨事之際反不免遺闕先王設官如¶
　　此當時不見文移回復職事侵紊之患何也六官¶
　　之設雖各有司存然錯綜互見事必相闗春秋時¶
　　叔孫豹卒杜洩將以輅葬季孫不從杜洩曰夫子¶
　　受命於朝而聘於王王賜之輅復命而致之君君¶
　　不敢逆王命而復賜之使三官書之吾子為司徒¶
　　實書名夫子為司馬與工正書服孟孫為司空書¶
　　勲夫諸侯之國惟三卿耳一人受賜三卿皆與從¶
<pb:KR1d0010_WYG_000-27b>¶
　　周法也後世禮官専治禮刑官専治刑兵官専治¶
　　兵財官専治財並不相闗雖有遺失他官不得撙¶
　　節而廢曠多矣¶
　又曰古之體羣臣者何其均也大祭祀特一事耳大¶
　　宰贊玉幣司徒奉牛牲宗伯奉玉齍司馬奉馬牲¶
　　司寇奉明水火六卿聨事亡所次第居則六卿各¶
　　掌其一不但司徒出則六軍各掌其一不但司馬¶
　　至列職授任各司其局則相須而不相奪莫尊於¶
<pb:KR1d0010_WYG_000-28a>¶
　　冢宰而朝覲會同必大宗伯為上相司徒居四民¶
　　而軍旅田役之事使其屬受令於司馬若夫諸子¶
　　固夏官之屬耳掌國子之倅雖以軍法治之司馬¶
　　弗正也大司寇蒞誓書六官皆受其貳小司冦登¶
　　民數雖冢宰制國用亦不過貳之而已蓋由上公¶
　　至百執事其班爵有差而各宿其業其職掌有小¶
　　大而各得行其志故其士條達展布自盡以奉上¶
　　而無詘於形勢約束之患官師相規不為讒慝僚¶
<pb:KR1d0010_WYG_000-28b>¶
　　友相稱不為比黨上有違徳朝有闕政亦皆敢於¶
　　諫諍譏刺而無忌諱考之於詩祈父作於爪士大¶
　　東作於譚大夫小弁作於太子之傅甚者傷讒之¶
　　刺寺人孟子能之鑄無射之諫伶州鳩能之此無¶
　　他上待之也均而下報禮重當時朝廷邦國之間¶
　　所以遇下亦致禮敬今夫鄉飲酒與賓介獻酬矣¶
　　雖主人必獻工祭既與卿大夫士餕矣雖君必畀¶
　　煇庖翟閽故宣王中興吉甫有大功於南征而其¶
<pb:KR1d0010_WYG_000-29a>¶
　　來歸飲御諸友之詩曰侯誰在矣張仲孝友中興¶
　　功臣略見於二雅張仲不知為何官未有著名於¶
　　世而吉甫凱還之卒章歸功於仲若曰微斯人無¶
　　以及此者嗚呼盛矣¶
　又曰師保内朝之官非直地官之屬司士治朝之官¶
　　非直夏官之屬朝士外朝之官非直秋官之屬而¶
　　分𨽻於三卿者何也立政三宅曰宅乃事宅乃牧¶
　　宅乃準事凡莅事者也牧凡長民者也準凡法令¶
<pb:KR1d0010_WYG_000-29b>¶
　　者也(注疏以準但/為獄官非是)中外之官略具是矣而三宅之¶
　　設惟準人常重於他官非號令之所出則憲章之¶
　　所存人主威福於是行焉而宅事宅牧之所受約¶
　　束承風㫖者故王事鞅掌嘗病於出入風議之臣¶
　　陵三軍者懼朝廷之議居勢使然先王知其患將¶
　　至於偏重而官失其守於是位至準人布之三朝¶
　　而不専嚮於一官本夫司會以法裁定邦計者也¶
　　則𨽻天官太史以典法則計羣吏内外史書王命¶
<pb:KR1d0010_WYG_000-30a>¶
　　者也則𨽻春官至於師保職在内朝若漢諫大夫¶
　　則地官領之司士職在治朝若漢殿中御史則夏¶
　　官領之朝士職在外朝若漢司𨽻校尉則秋官領¶
　　之且冢宰蒞百官則五官皆司存也其屬或為史¶
　　得以辭令道上指意以賞懲其下或為師保得以¶
　　道徳勸迪其上且正救其遺闕或為司士蒞羣臣¶
　　之朝見或為朝士蒞諸侯之會同是故號令所出¶
　　憲章所存五官皆與聞之無偏而不舉之處故三¶
<pb:KR1d0010_WYG_000-30b>¶
　　朝適平而百官正先王之意非徒以是互相伺察¶
　　迭為長伯也不如是非所以體羣臣故也嘗觀於¶
　　經周之大事同召六卿師氏與焉立政卒篇獨告¶
　　太史詩人刺皇父亦曰聚子内史楀維師氏小司¶
　　冦敘制國用以内史司會冢宰並稱文王世子記¶
　　外朝之政曰司士為之凡此皆以準人故特言之¶
　　假如六官専嚮一卿則宅事宅牧將為冗曹而體¶
　　羣臣之道虧矣他如職方氏以下冝不𨽻司馬行¶
<pb:KR1d0010_WYG_000-31a>¶
　　人以下宜不隷司冦亦錯置二卿之間大抵𩔖此¶
　　自此道不復見凡主意所嚮小臣百司遂擅朝政¶
　　若秦専任獄吏獄吏得親幸博士雖七十人特備¶
　　員弗用丞相諸大臣皆受成事且有所謂加官所¶
　　加或列侯將軍獨在禁中而公卿不與至於漢有¶
　　百官以下事大將軍家奴視丞相蔑如者甚矣後¶
　　世之不師古也¶
#+PROPERTY: JUAN 序目
<pb:KR1d0010_WYG_000-32a>¶
欽定四庫全書¶
　周禮訂義序目　　　　宋　王與之　撰¶
　編𩔖姓氏世次¶
　　漢　　杜氏(子春見本經/注今作杜氏)¶
　　　　　鄭氏(興字少贛河南人見/本經注今作鄭氏)¶
　　　　　鄭氏(衆字仲師見本經/注今作鄭司農)¶
　　　　　鄭氏(𤣥字康成見本經/注今作鄭康成)¶
　　唐　　賈氏(公彦見本經/疏今作賈氏)¶
<pb:KR1d0010_WYG_000-32b>¶
　　　　　崔氏(靈恩間有數/說今作崔氏)¶
　　國朝¶
　　　　　劉氏(敞字原父立說見七/經小傳今作劉氏)¶
　　　臨川王氏(安石字介父有/全解今作王氏)¶
　　　南康劉氏(恕字道原間有/數説今作劉氏)¶
　　　明道程氏(灝字伯淳有數説/見語録今作程氏)¶
　　　伊川程氏(頤字正叔間有數説/見語録今作程伊川)¶
　　　横渠張氏(㦸字子厚秦人有數/説見語録今作張氏)¶
<pb:KR1d0010_WYG_000-33a>¶
　　　龜山楊氏(時字中立惟辨王荆公數十/處及語録有數説今作楊氏)¶
　　　　　王氏(昭禹字光逺有詳解用荆/公而加詳今作王昭禹)¶
　　　　　陸氏(佃字農師採之禮/記解中今作陸氏)¶
　　　南城李氏(覯字泰伯有周禮致/太平論今作李氏)¶
　　　　禮圖說(未詳誰氏所編得自閩中大槩用三/禮圖禮象圖或立新説攷證最明今)¶
　　　　　　　(作圖/説曰)¶
　　　　　禮庫(未詳誰氏今/作禮庫曰)¶
　　　建寧胡氏(安國字康侯間有/數説今作胡康侯)¶
<pb:KR1d0010_WYG_000-33b>¶
　　　五峯胡氏(宏採之語録并/集中今作胡氏)¶
　　　　　陳氏(祥道有禮書見於/禮圖今作陳氏)¶
　　　　　劉氏(彛字執中有全觧號/曰中義今作劉執中)¶
　　　　　方氏(慤採之禮記解/中今作方氏)¶
　　　三山林氏(之竒字少穎有全解祖荆/公昭禹所説今作林氏)¶
　　　三山鄭氏(鍔字剛中有全解淳熙/十年經進今作鄭鍔)¶
　　　四明史氏(浩字直翁有天地二/官講義今作史氏)¶
　　　建安朱氏(熹字元晦見集/中今作朱氏)¶
<pb:KR1d0010_WYG_000-34a>¶
　　　東萊吕氏(祖謙字伯恭士人𫝊其集/解内有數説今作吕氏)¶
　　　永嘉薛氏(季宣字士隆有/釋疑今作薛氏)¶
　　　永嘉陳氏(傅良字君舉其説有一集/及經進四篇今作陳君舉)¶
　　　永嘉鄭氏(伯熊字景望文集有/數説今作鄭景望)¶
　　　　　劉氏(迎間有數説/今作劉迎)¶
　　　　　王氏(未詳誰氏建陽作王狀元/詳説刋行今作王氏詳説)¶
　　　永嘉楊氏(恪字謹仲間有辨/疑今作楊謹仲)¶
　　　永嘉陳氏(汲字及之間有辨/疑今作陳及之)¶
<pb:KR1d0010_WYG_000-34b>¶
　　　山隂黄氏(度字文叔有五官解刋/在浙東倉同今作黄氏)¶
　　　永嘉鄭氏(伯謙字節卿有太平經/國書刋行今作鄭節卿)¶
　　　括蒼項氏(安世字平甫間有/數説今作項氏)¶
　　　莆陽李氏(叔寳字景齊有周禮精/意刋行今作李景齊)¶
　　　龍泉葉氏(適字正則有數説見/習學記言今作葉氏)¶
　　　長沙易氏(祓字彥祥有周禮總義皆/推廣諸家説今作易氏)¶
　　　金華薛氏(衡字平仲有周禮序/官考今作薛平仲)¶
　　　天台陳氏(用之有考工解/今作陳用之)¶
<pb:KR1d0010_WYG_000-35a>¶
　　　　　鄭氏(敬仲間有數説/今作鄭敬仲)¶
　　　廬陵周氏(必大字子充有講/義數條今作周氏)¶
　　　永嘉曹氏(叔逺字器逺有地官遂人/至槀人講義今作曹氏)¶
　　　永嘉林氏(掎字竒卿有周禮綱/目於開禧間曾進)¶
　　　金華趙氏(溥字蘭江有蘭江考/工記解今作趙氏)¶
　　　永嘉陳氏(汪字藴之集傳中間/有數説今作陳藴之)¶
　　　永嘉李氏(嘉㑹字子華有小/集今作李嘉㑹)¶
　　　山隂孫氏(之宏字偉夫有/小集今作孫氏)¶
<pb:KR1d0010_WYG_000-35b>¶
　　　　已上共五十一家以氏言者或同姓數人以¶
　　　　前說者為氏(若鄭興説在鄭衆鄭𤣥之/前故言鄭興為氏之類)或一¶
　　　　姓一人以其姓為氏(若賈姓止有賈公/彥故曰賈氏之𩔖)以官¶
　　　　名者别前説之出氏别後説之出名字(若鄭/衆以)¶
　　　　(司農言前以别鄭興之言氏後以别/鄭康成言其字鄭鍔言其名之𩔖)以字言¶
　　　　者别前同姓之已稱氏(若鄭𤣥言康成以别/鄭興先言鄭氏之𩔖)¶
　　　　以名言者不詳其字(若陳祥道言/其名之𩔖)或其名最¶
　　　　著(若王昭禹不言其/字而言其名之𩔖)以號名者共聞其號(若/程)¶
<pb:KR1d0010_WYG_000-36a>¶
　　　　(伊川/之𩔖)以書名者但見其書(若圖説/之類)其餘散於¶
　　　　他書者得一二説著其姓氏而已(若毛彥/清之𩔖)¶
